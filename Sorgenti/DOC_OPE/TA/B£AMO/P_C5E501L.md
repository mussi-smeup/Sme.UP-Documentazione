## Formato lista
### Opzioni
### Impostazioni
### Tasti funzionali
## Formato dettaglio


La numerazione delle registrazioni contabili è gestita direttamente dal sistema, pertanto all'inserimento di una nuova registrazione non è necessario inserirne il relativo numero ma basta riempire il campo 'Opzioni' con 1 e dare invio.
Si aprirà, a questo punto la schermata di immissione della registrazione : 

![C5C010_003](http://doc.smeup.com/immagini/MBDOC_OPE-P_C5E501L/C5C010_003.png)
In questa schermata è necessario inserire l'azienda, l' esercizio contabile a cui la registrazione si riferisce, la data della registrazione ma soprattutto il tipo di registrazione che si vuole immettere. Il campo 'Tipo registrazione' è tabellato pertanto è possibile effettuare una ricerca per codice utilizzando il carattere '!' oppure per descrizione utilizzando il carattere '?'. Il tipo di registrazione condiziona i campi che vengono visualizzati di seguito così come alcune azioni e opzioni successive (in particolare determina il registro IVA su cui verrà scritta la registrazione e il suo segno); vediamo di seguito le principali situazioni di inserimento di prima nota.

### Registrazione di fattura d'acquisto

Dopo aver selezionato il corretto tipo di registrazione verrà richiesto il codice del fornitore. Indicato il codice e confermata la scelta si entrerà nella testata della registrazione in cui saranno obbligatori i campi del riferimento (numero e data fattura fornitore), l'importo della fattura (indicare il totale, compresa IVA) e il tipo pagamento che viene ripreso dall'anagrafica ente se presente. Il campo assoggettamento IVA non è obbligatorio e, nel caso in cui sia presente in anagrafica, viene ripreso automaticamente, se non è presente è consigliata la compilazione in testata solo nel caso in cui sia presente una sola aliquota in fattura. In testata è anche possibile visualizzare il registro IVA e il segno della registrazione ed inserire note digitando il tasto F8 (quando le note vengono confermate con F6 in testata comparirà la parte iniziale della nota stessa) : 

![C5C010_004](http://doc.smeup.com/immagini/MBDOC_OPE-P_C5E501L/C5C010_004.png)
Confermando la testata si entrerà all'interno delle righe della registrazione in cui sarà necessario indicare il/i conto/i di contropartita (se è presente nell'anagrafico fornitore verrà preso in automatico) : 

![C5C010_005](http://doc.smeup.com/immagini/MBDOC_OPE-P_C5E501L/C5C010_005.png)
Con il tasto F9 è possibile visualizzare ed eventualmente modificare le righe della registrazione IVA : 

![C5C010_006](http://doc.smeup.com/immagini/MBDOC_OPE-P_C5E501L/C5C010_006.png)
Ritornando alle righe della registrazione con F9 è poi possibile visualizzare ed eventualmente modificare le rate della registrazione attraverso il tasto F10 : 

![C5C010_007](http://doc.smeup.com/immagini/MBDOC_OPE-P_C5E501L/C5C010_007.png)
E' possibile eseguire alcune azioni sulle righe delle rate come ad esempio visualizzare la rata nel dettaglio e modificarla se necessario (opzione 2 a inizio riga) oppure bloccare il pagamento della rata stessa compilando il campo 'B' con una B.
Inoltre, dalla schermata delle rate è possibile dividere la singola rata in più scadenze con importi e tipologie di pagamento diversi mentre digitando F21 vengono rigenerate le rate create con il tipo di pagamento indicato in testata. Confermando con F6 si ritorna sulla schermata delle righe della registrazione.
Per i conti a cui è associata una contabilità analitica è possibile visualizzare e modificare la stessa digitando il comando AN nella cella a sinistra del conto : 

![C5C010_008](http://doc.smeup.com/immagini/MBDOC_OPE-P_C5E501L/C5C010_008.png)
All'interno della contabilità analitica è possibile visualizzare la descrizione dei campi con il tasto F8. Confermando due volte con F6 la registrazione verrà immessa e verrà visualizzato il protocollo assegnatole : 

![C5C010_009](http://doc.smeup.com/immagini/MBDOC_OPE-P_C5E501L/C5C010_009.png)
### Registrazione di fattura d'acquisto con controllo bolle/fatture

L'inserimento della testata è lo stesso visto per la prima registrazione. Confermando la testata viene presentata la schermata dell'IVA che è possibile modificare : 

![C5C010_010](http://doc.smeup.com/immagini/MBDOC_OPE-P_C5E501L/C5C010_010.png)
Confermando la schermata dell'IVA con F6 si entra nella schermata delle parzializzazioni in cui è possibile restringere la ricerca delle bolle all'interno di un certo range di date e di enti. Confermando anche la schermata delle parzializzazioni viene visualizzata la finestra del controllo bolle/fatture : 

![C5C010_011](http://doc.smeup.com/immagini/MBDOC_OPE-P_C5E501L/C5C010_011.png)
Nella parte inferiore della schermata sono visualizzate le bolle in attesa di fattura. Per selezionare le bolle a cui si riferisce la fattura è necessario mettere una S sulla prima cella a sinistra. Dando invio la riga verrà spostata nella parte 'In Pagamento'. Immettendo l'opzione 02 sulla riga della bolla è possibile modificare la stessa; in particolare è possibile variare gli importi e/o le quantità e confermare. È possibile che nella fattura vengano riportate altre spese (trasporti, bolli, CONAI, ecc); per inserirle nella registrazione è possibile digitare F18 oppure immettere l'opzione 01 sulla riga della bolla. Si aprirà in questo modo la schermata di scelta della fonte da inserire in cui è possibile scegliere Spese Aggiuntive. Fatto ciò comparirà una schermata in cui sarà possibile indicare il tipo e l'importo della spesa aggiuntiva rispettivamente nei campi 'Oggetto Derivato' e 'Imponibile' : 

![C5C010_012](http://doc.smeup.com/immagini/MBDOC_OPE-P_C5E501L/C5C010_012.png)
Confermando con F6 le spese verranno riportate nella registrazione : 

![C5C010_013](http://doc.smeup.com/immagini/MBDOC_OPE-P_C5E501L/C5C010_013.png)
Confermando nuovamente con F6 si entra nella scheda delle righe della registrazione che presentano le stesse opzioni viste per la prima registrazione.

### Registrazione di fattura con diverse aliquote IVA

In questo caso nella compilazione della testata è consigliabile cancellare l'assoggettamento IVA lasciando il campo vuoto. All'interno delle righe della registrazione sarà possibile indicare i diversi costi con i diversi assoggettamenti. Digitando F9 il sistema calcola in automatico il valore dell'imponibile e dell'imposta e da qui è possibile confermare la registrazione con F6.

### Registrazione di fattura con IVA indetraibile

Il procedimento di compilazione della registrazione è lo stesso visto sopra; in questo caso, però avrò una registrazione automatica che riporta la parte di IVA indetraibile sul conto assegnatole. Una volta inserite le righe della registrazione è possibile visualizzare la parte di IVA indetraibile con il tasto F9 : 

![C5C010_014](http://doc.smeup.com/immagini/MBDOC_OPE-P_C5E501L/C5C010_014.png)
Ritornando sulle righe della registrazione con F9 è possibile vedere la registrazione automatica che verrà generata digitando F6 : 

![C5C010_015](http://doc.smeup.com/immagini/MBDOC_OPE-P_C5E501L/C5C010_015.png)
Le righe automatiche non possono essere modificate.

### Registrazione di fattura percipiente

Il procedimento di registrazione della fattura è lo stesso visto sopra (in testata si deve inserire l'importo lordo totale). Confermando la registrazione, però, verrà presentata la schermata delle ritenute : 

![C5C010_017](http://doc.smeup.com/immagini/MBDOC_OPE-P_C5E501L/C5C010_017.png)
Qui è possibile visualizzare ed eventualmente modificare importi e percentuali della ritenuta e enasarco che vengono ripresi dall'anagrafica del fornitore. Per maggiori dettagli sui meccanismi relativi alle ritenute si rimanda alla documentazione del relativo modulo.

### Registrazione di fattura pro-forma

Il procedimento è lo stesso visto per le fatture passive; in questo caso, però nella testata si dovrà compilare il campo "Condizione"  C con '3' di simulata : 

![C5C010_018](http://doc.smeup.com/immagini/MBDOC_OPE-P_C5E501L/C5C010_018.png)
Per le fatture simulate non è necessario indicare il protocollo. Per visualizzare le registrazioni simulate è necessario eseguire le interrogazioni di prima nota accertandosi che nella schermata di ingresso sia impostata la Condizione ' 9' che presenta tutte le registrazioni (di default vengono visualizzate solo quelle attive).
In un secondo momento sarà possibile modificare la Condizione della registrazione impostandola Attiva se necessario.
Per maggiori dettagli sul significato di Pertinenza e Condizione di una registrazione contabile si rimanda al glossario della contabilità sotto la voce 'Pertinenza e Condizione registrazioni' : 
 :  : DEC T(MB) P(DOC_VOC) K(GLO_C5)

### Registrazione di fattura di acquisto cespite

Anche in questo caso il procedimento è lo stesso visto sopra. Se si è deciso, però, di procedere alla registrazione interattiva dei cespiti alla conferma della registrazione verrà presentatala schermata per l'inserimento dell'anagrafica del cespite : 

![C5C010_019](http://doc.smeup.com/immagini/MBDOC_OPE-P_C5E501L/C5C010_019.png)
Da qui è possibile inserire il cespite tramite l'opzione 01 e procedere con la registrazione dell'anagrafica. Si veda la documentazione dell'applicazione A5 per maggiori dettagli.

### Registrazione di fattura di acquisto IntraCEE

L'inserimento di una fattura d'acquisto IntraCEE prevede la registrazione simultanea delle righe di IVA sia nel registro acquisti che in quello delle vendite. L'operazione di inserimento segue la medesima procedura vista per l'inserimento di una normale fattura d'acquisto solo che, in questo caso, alla conferma finale verrà visualizzata la registrazione automatica sul conto IVA vendite IntraCEE. Se le impostazioni sono definite corettamente al termine della registrazione verrà visualizzata la schermata per l'inserimento delle informazioni necessarie per la compilazione degli elenchi Intra.

### Registrazione di fattura in valuta

Per l'inserimento di una fattura avente valuta diversa dall'euro è sufficiente compilare il campo 'Divisa' all'interno della testata della registrazione e inserire l'importo del documento in valuta o in euro. Se la gestione dei cambi è impostata correttamente il valore di cambio viene ripreso in automatico dal sistema, in caso contrario è possibile inserirlo manualmente sempre nella testata della registrazione : 

![C5C010_026](http://doc.smeup.com/immagini/MBDOC_OPE-P_C5E501L/C5C010_026.png)
Il calcolo dell'importo in valuta (o in euro nel caso in cui si sia inserito l'importo in valuta) viene automaticamente effettuato dal sistema considerando l'importo in euro (o in valuta) e il cambio.

### Registrazione di saldaconto

L'inserimento di una registrazione di pagamento può essere effettuato tramite una registrazione manuale di prima nota oppure tramite la creazione di una pratica che permette di gestire più rate di diversi enti contemporaneamente. Per la gestione delle pratiche si veda la documentazione della relativa voce di menù; di seguito si trovano le istruzioni relative all'inserimento della singola registrazione di prima nota.
Per inserire una registrazione di saldaconto è necessario compilare il campo 'Opzioni' con 1 e dare invio. Selezionando il tipo di registrazione relativo al pagamento da registrare verrà richiesto di selezionare il conto del pagamento e successivamente l'ente intestatario della rata da saldare. Nella schermata di selezione dell'ente è anche possibile impostare l'importo del pagamento (ma non è obbligatorio inserirlo) così come la valuta e il cambio nel caso in cui le rate non siano in euro. Confermata questa schermata si entrerà nella schermata di saldaconto in cui verranno visualizzate tutte le rate aperte associate all'ente : 

![C5C010_020](http://doc.smeup.com/immagini/MBDOC_OPE-P_C5E501L/C5C010_020.png)
La modalità di visualizzazione delle rate riportate è condizionata dalle impostazioni definite nell'F17; per maggiori dettagli sui campi delle impostazioni si veda la seguente : 
- [Saldaconto](Sorgenti/DOC/OJ/PGM/C5RR11L)
Per chiudere una rata dell'elenco è possibile digitare S all'inizio della riga e dare invio. Se, invece, la rata pagata non è tra quelle dell'elenco ma si tratta di un anticipo è possibile scrivere l'importo nel campo 'Importo', dando invio comparirà la scritta Anticipo? In cui si dovrà inserire 1 (Sì). Se sono presenti diverse rate che il cliente ha pagato tutte con un solo pagamento è possibile scrivere l'importo pagato nel campo 'Importo' e digitare F8 :  in questo modo il sistema suddivide il totale su tutte le rate aperte. Se l'importo è inferiore al totale delle rate aperte agisce sull'ultima lasciandola aperta in parte oppure effettuando un abbuono (se il valore non supera il massimo imposto). Se la rata di pagamento si discosta di qualche centesimo dall'importo aperto e non sono impostati abbuoni automatici, è possibile compilare il campo 'Versamento al netto' con l'importo pagato e forzare un abbuono mettendo una F nel campo A :  in questo caso il sistema effettua una registrazione automatica di abbuono : 

![C5C010_021](http://doc.smeup.com/immagini/MBDOC_OPE-P_C5E501L/C5C010_021.png)
Confermando la registrazione con F6 si avrà l'immissione nel sistema. Digitando F7 sarà, invece, possibile inserire un nuovo ente e procedere con il saldo di rate a aperte di questo secondo ente.
Nel caso in cui vengano inserite registrazioni di pagamento in valuta per le quali il  valore del cambio alla data del pagamento non coincide con il valore del cambio alla data di inserimento del documento, viene effettuata una registrazione automatica di oscillazione attiva o passiva cambi.

### Registrazione di giroconto cliente/fornitore

La registrazione di giroconto cliente/fornitore è una registrazione di tipo incasso/pagamento. Di conseguenza, selezionando il tipo di registrazione viene aperta una prima schermata in cui è necessario indicare il cliente oggetto della registrazione : 

![C5C010_022](http://doc.smeup.com/immagini/MBDOC_OPE-P_C5E501L/C5C010_022.png)
Confermando il cliente si entra nella schermata di saldaconto del cliente stesso in cui è necessario selezionare le rate che si intende chiudere (il procedimento è esattamente lo stesso visto per la registrazione di saldaconto). Confermando la registrazione con F7 compare una seconda schermata di selezione ente in cui è necessario selezionare il fornitore oggetto del giroconto : 

![C5C010_023](http://doc.smeup.com/immagini/MBDOC_OPE-P_C5E501L/C5C010_023.png)
Confermando il fornitore si entrerà  nella schermata di saldaconto del fornitore stesso in cui è necessario selezionare le rate che si intende chiudere. Confermando con F6 si entra nella scheda delle righe della registrazione che presentano le stesse opzioni viste nella prima registrazione : 

![C5C010_024](http://doc.smeup.com/immagini/MBDOC_OPE-P_C5E501L/C5C010_024.png)
### Registrazione di contabilità generale

L'inserimento di una registrazione di contabilità generale avviene seguendo la stessa procedura vista sopra. In questo caso, confermando il tipo di registrazione, verrà presentata una schermata di inserimento delle righe della registrazione in cui è possibile inserire direttamente conto in dare, conto in avere, importo, causale ed eventualmente i riferimenti del documento : 

![C5C010_025](http://doc.smeup.com/immagini/MBDOC_OPE-P_C5E501L/C5C010_025.png)
Confermando questa schermata con invio si avrà la compilazione delle righe della registrazione e da qui il procedimento sarà lo stesso visto sopra.

### Inserimento registrazione con utilizzo modello

L'inserimento di una registrazione può essere effettuato utilizzando un modello preimpostato, ovvero una maschera all'interno della quale sono già impostati alcuni campi e all'utente è lasciato l'inseriemento di un numero ridotto di informazioni. Per inserire una registrazione utilizzando un modello è necessario scegliere l'opzione 01 di inserimento di una registrazione, indicare il tipo di registrazione che si vuole inserire e digitare F10. In questo modo verrà proposto l'elenco dei modelli disponibili per quel tipo di registrazione all'interno del quale è possibile scegliere il modello desiderato : 

![C5C010_033](http://doc.smeup.com/immagini/MBDOC_OPE-P_C5E501L/C5C010_033.png)
Per inserire un nuvo modello è necessario digitare il tasto F11 anzichè F10. Per la creazione di un nuovo modello e per maggiori dettagli relativi al suo utilizzo si veda la documentazione della voce 'Modelli di registrazioni' : 

- [Modelli di registrazioni](Sorgenti/DOC/OJ/PGM/C5NOC5)

## Modifica registrazioni

Per modificare una registrazione contabile è sufficiente scegliere l'opzione 02 e selezionare il numero della registrazione da modificare. Il sistema propone come prima schermata quella delle righe della registrazione; per visualizzare e modificare la testata è sufficiente premere F2 mentre per le rate e le righe di IVA i tasti da digitare sono rispettivamente F10 e F9.
E' possibile modificare una registrazione anche partendo dal formato lista. In questo caso sarà necessario individuare la registrazione da modificare all'intenro della lista e digitare l'opzione 02 sulla stessa.

## Copia registrazioni

La copia di una registrazione può essere eseguita selezionando l'opzione 3 e il numero della registrazione. Il sistema creerà una nuova registrazione identica alla precedente in cui è possibile modificare la data della registrazione, il riferimento e i conti contabili (non è modificabile l'importo della registrazione).


