# Introduzione

La contabilità analitica si pone come obbiettivo quello di dettagliare una scrittura contabile  con più oggetti di analisi.
In quest'ottica l'analitica Sme.UP si configura, quindi, come una contabilità analitica in sistema unico.

Non è necessario  pertanto un piano dei conti di collegamento e/o rettifica;  le eventuali rettifiche  sia di conto economico che patrimoniale  potranno essere gestite tramite registrazioni di tipo gestionale.

# La Struttura

La struttura è la caratteristica associata ad ogni conto contabile che permette di identificare gli oggetti analitici associati a quel conto. Ad esempio, per il conto contabile 'Acquisti di materie prime' potremmo rilevare la linea prodotti a cui è destinato l'acquisto e la classe merceologica di appartenenza del fornitore. In questo caso la struttura mi identificherà il fatto che al il conto 'Acquisti per materie prime' sono associati gli elementi analitici 'Linea prodotto' e 'Classe merceologica fornitore'.
E' possibile identificare fino a sei oggetti analitici per ogni conto e la struttura può essere diversa per ogni conto.
Quindi sarà, ad esempio, possibile individuare sul conto Acquisti utensili una suddivisione per centro di costo e commessa mentre sul conto Interessi bancari passivi sarà possibile identificare una spaccatura per tipologia di operazione bancaria e codice banca.

La struttura definisce anche quali sono le voci obbligatoriamente imputabili e quali quelle facoltative.
Questo significa che, se ad esempio è stata impostata una spaccatura per centro di costo, commessa e voce di spesa, potremo definire che il centro di costo è sempre obbligatorio mentre la voce di spesa e la commessa sono obbligatorie solo per certi conti e non per altri.

# Il Modello

La valorizzazione dei dati analitici può essere effettuata in modo automatico o semiautomatico attraverso la definizione del Modello di analitica.
In particolare per ogni conto contabile è possibile indicare i codici di analitica da rilevare e una ripartizione percentuale tra di essi oppure impostare dei programmi di calcolo che a partire dal dato della contabilità generale effettuano una spaccatura all'interno della contabilità analitica.
In questo caso, ad esempio, è stato impostato un modello per il quale il 30% del costo verrà automaticamente attribuito al centro di costo 10 e il restante 70% al centro di costo 20 : 

![C5E030_001](https://doc.smeup.com/immagini/MBDOC_OPE-C5E030_B/C5E030_001.png)
# L'inserimento del dato analitico

La gestione e imputazione dei dati analitici viene effettuata contestualmente all'immissione della registrazione di contabilità generale.
Prima della conferma finale della registrazione potrà, infatti, essere presentata la schermata di imputazione della contabilità analitica : 

![C5E030_002](https://doc.smeup.com/immagini/MBDOC_OPE-C5E030_B/C5E030_002.png)
Nel caso in cui sia stato definito un modello completamente automatico sarà possibile decidere di visualizzare ed eventualmente modificare il dato analitico calcolato automaticamente dal sistema oppure saltare questa visualizzazione.

# Le interrogazioni

Sono state impostate diverse interrogazioni della contabilità analitica. Si riportano in questa breve dispensa le principali.

_Bilancio periodico analitico : _

![C5E030_003](https://doc.smeup.com/immagini/MBDOC_OPE-C5E030_B/C5E030_003.png)

_Confronto di esercizi successivi : _

![C5E030_004](https://doc.smeup.com/immagini/MBDOC_OPE-C5E030_B/C5E030_004.png)
_Analisi di un conto contabile per oggetto di analitica con sintesi e dettaglio : _

![C5E030_005](https://doc.smeup.com/immagini/MBDOC_OPE-C5E030_B/C5E030_005.png)
 _Analisi di un singolo oggetto di analitica sintetizzata per conto :   _

![C5E030_008](https://doc.smeup.com/immagini/MBDOC_OPE-C5E030_B/C5E030_008.png)
_Analisi di un singolo oggetto di analitica sintetizzata per fornitore :  _

![C5E030_009](https://doc.smeup.com/immagini/MBDOC_OPE-C5E030_B/C5E030_009.png)
_Analisi di un singolo oggetto di analitica sintetizzata per commessa :  _

![C5E030_010](https://doc.smeup.com/immagini/MBDOC_OPE-C5E030_B/C5E030_010.png)
_Analisi dettaglio registrazioni su uno specifico oggetto di costo : _

![C5E030_011](https://doc.smeup.com/immagini/MBDOC_OPE-C5E030_B/C5E030_011.png)