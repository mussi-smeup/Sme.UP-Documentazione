# Premessa generale
Valgono per il CRM tutte le considerazioni relative alle altre estensioni di un ERP, quali schedulatore, gestione documentale, tesoreria, business intelligence, ecc...
Non pensiamo che Sme.up possa contenere tutte le funzioni di moduli specialistici in tali aree, ma contemporaneamente riteniamo che essi possano esistere in forma disgiunta dal sistema gestionale stesso.

Seguiremo pertanto due strade : 
1 Disponibilità ad integrare in modo rigoroso eventuali software di terze parti predisposti e i cui fornitori siano disponibili ad una interfaccia rigorosa, quindi priva di duplicazioni, ecc...
Sme.up continuerà ad operare in una logica di modularità e di servizio, quindi sarà sempre possibile e in futuro sempre più facile chiedere a Sme.up i dati che servono ad esempio in un  CRM. Tali software dovranno avere le stesse caratteristiche e quindi essere in grado di fornire servizi, se richiesti;
2 Sme.up svilupperà le funzioni mancanti e interessanti per i propri clienti in una logica di INTEGRAZIONE TOTALE compatibilmente con la disponibilità di risorse e priorità del mercato.

# Cosa pensiamo del CRM
Chi conosce Sme.up potrà comprendere che la prima lettera dell'acronimo ci appare stretta. Quando abbiamo sviluppato il VENDOR RATING per la qualità l'abbiamo definito come rating di oggetto perché ricopre estrema importanza anche il CUSTOMER RATING.
Analogamente, riteniamo che lo strumento debba essere astratto rispetto all'ambito di applicazione e che debba essere anche VRM (con V=Vendor) o ERM (con E=EMPLOYE), ecc...
Così, risulta più efficace parlare di RM, inteso come sistema che si occupa delle relazioni tra soggetti. In termini generali vediamo l'azienda come una rete di relazioni, dove il fuoco sui clienti è fondamentale ed uno dei modi di migliorare il servizio ai clienti è quello di potenziare la gestione in tutte le sue componenti (amministrazione, pianificazione, ecc...) e, in tale ottica, anche le relazioni con fornitori, dipendenti, ecc...

Mediamente quello che vediamo in un CRM sono i contatti, gli eventi (telefonate), le mail, i siti, il calendario degli appuntamenti, ecc...
Tuttavia, dobbiamo anche sottolineare la necessità di : 

- accedere agli ordini di vendita;
- vedere l'immagine dell'ultima fattura;
- analizzare il costo del ritardo di pagamento;
- verificare il numero di insoluti;
- storicizzare gli indici dei bilanci;
- guardare il documento di misura camerale nel documentale;
- verificare il nostro indice di servizio o il vendor rating inviatoci dal Cliente;
- leggere tutti i resi e le non conformità segnalateci;
- ottenere tutte le matricole in uso e gli interventi sulle stesse;
- accedere alle statistiche e confrontarle con il budget;
- sviluppare l'analisi dei prodotti venduti, loro prezzi e costi;
- ecc...

# Cosa pensiamo di fare
Sme.up è ricco delle iinformazioni sopra descritte, pertanto continueremo a lavorare per renderle più facilmente accessibili e navigabili. In particolare sono in atto processi di miglioramento nel modo di : 

- vedere il sistema di qualità;
- accedere alle statistiche commerciali;
- interfacciare il documentale.

In Sme.up esistono archivi di estensioni libere dei contatti. In tal modo possiamo associare ad ogni soggetto : 

- informazioni libere (distanza, ecc...);
- note in un numero libero di capitoli / sezioni;
- estensione per contenere i contatti con le funzioni aziendali;

Il nodo centrale della navigazione di Sme.up nel nostro caso è la scheda di cliente o di contatto.
La scheda continuerà a migliorare proprio in un'ottica CRM, quindi faciliteremo tutti i servizi disponibili su INTERNET, quali siti associati, percorso stradale, ecc...
Analogamente lavoreremo su una scheda dell'utente che raccolga tutte le sue attività dell'utente, compresa la sua agenda.
Riportiamo di seguito alcuni esempi di scheda per capire le funzioni attualmente disponibili in Looc.up. Si tenga presente che ogni informazione presente in Looc.up (diversamente da quanto si vede normalmente nei prodotti CRM) è base per la partenza di una navigazione di approfondimento.

Estenderemo le funzioni di CRM mancanti, oggi integrabili grazie allo sviluppo tecnologico. In particolare : 

- Integrazione con il telefono.
In presenza di un centralino adeguato potremo attivare la telefonata direttamente da Sme.up poiché stiamo progressivamente trattando il numero di telefono come oggetto, con funzione di chiamata e in grado di riconoscere direttamente i soggetti associati quindi punteremo ad aprire direttamente la scheda del/i soggetto/i che si mettono in contatto con noi.
- integrazione con il sistema di MAIL;
- integrazione con il sistema di agenda/calendario;
- ristrutturazione del concetto di TASK.

Attualmente trattiamo eventi, richieste di intervento e rapporti di segnalazione. Definiremo più genericamente un concetto di TASK come oggetto cui saranno associati attributi, testi e documenti

Definiremo il CRM come modulo che chiameremo Rels.up. In tale ottica attiveremo dei progetti a corpo con 4 clienti che accetteranno di fare da BETA TEST in modo analogo a quanto fatto per la schedulazione.

Almeno altri due progetti in piano avranno impatto con il CRM : 

- la gestione documentale;
- il sistema di WORK FLOW.

# Esempi

![RE_01](http://doc.smeup.com/immagini/MBDOC_VIS-RE_001/RE_01.png)Le matricole acquistate da un cliente



![RE_02](http://doc.smeup.com/immagini/MBDOC_VIS-RE_001/RE_02.png)Gli eventi di un soggetto commerciale



![RE_03](http://doc.smeup.com/immagini/MBDOC_VIS-RE_001/RE_03.png)I contatti presso un mio cliente



![RE_04](http://doc.smeup.com/immagini/MBDOC_VIS-RE_001/RE_04.png)Commesse aperte e attività nel tempo




