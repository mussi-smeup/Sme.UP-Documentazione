## La norma
_(4.7) Il fornitore deve predisporre e mantenere attive le procedure documentate per tenere sotto controllo la verifica, l'immagazzinamento e la manutenzione del prodotto fornito dal cliente e destinato ad essere integrato nella fornitura o ad attività connesse. Ogni prodotto perso, danneggiato o comunque inadatto per l'utilizzazione deve essere notificato e registrato al cliente (vedere 4.16).
La verifica da parte del fornitore non solleva il cliente dalla responsabilità di fornire prodotti accettabili.

## Significato della norma
Un prodotto fornito dal committente è un prodotto di proprietà di quest'ultimo, consegnato al fornitore perché lo impieghi al fine di soddisfare i requisiti del contratto. Il fornitore, alla consegna, accetta la responsabilità per prevenire eventuali danni e per identificare, mantenere, immagazzinare, maneggiare e usare questo prodotto mentre è in suo possesso.
Il fornitore dovrebbe perciò stabilire una serie di mezzi soddisfacenti per : 
 \* l'__esame del prodotto al ricevimento__, per verificare la qualità ricevuta e la sua identità e per scoprire eventuali danni nel trasporto;
 \* l'__ispezione periodica__ durante l'immagazzinamento per individuare segni di deterioramento, per verificare i limiti di tempo di conservazione, per assicurare il mantenimento di condizioni adeguate e per determinare lo stato attuale del prodotto;
 \* la __conformità con i requisiti contrattuali__ per il ricontrollo;
 \* l'__identificazione e salvaguardia del prodotto fornito__ per prevenire ogni uso non autorizzato o eliminazione indebita.

Dovrebbero essere stabilite delle procedure per precisare come comunicare le inadeguatezze al committente, che mantiene comunque la responsabilità di fornire un prodotto accettabile nei termini del contratto.
Il prodotto fornito dal committente potrebbe essere un servizio (es. :  l'uso di un trasporto del committente per la consegna). Il fornitore dovrebbe assicurarsi dell'adeguatezza di quel servizio e del mantenimento della sua efficacia ed essere in grado di dare, quando necessario, evidenza documentale che ciò è stato fatto. Egli, inoltre, dovrebbe ottenere dal committente, quando richiesto, le informazioni o le prescrizioni relative alla movimentazione, all'immagazzinamento e alla manutenzione del prodotto consegnatogli.

## Cosa fa il Q9000
Il programma è studiato per possedere la massima generalità in ogni ambito di applicazione :  nel caso della prescrizione della norma si rivela fondamentale questa peculiare caratteristica, al fine di evitare pesanti sovrapposizioni e inutili complicazioni. La tabulazione dei campi e delle chiavi di ingresso ai diversi moduli del pacchetto, fa sì che l'utilizzo di tutte le funzioni sia automaticamente adattabile allo scopo desiderato. Nell'impiego dei vari moduli è sufficiente selezionare il codice del cliente, archiviato nell'anagrafica del gestionale dell'azienda, al posto del codice del fornitore, del Work Center o altro e il programma lavora nello stesso identico modo, con i nuovi parametri.
La versatilità e l'immediatezza di questo sistema di gestione sono pregi che confermano l'elevato livello qualitativo del Q9000.
Per quanto riguarda i temi trattati dalla presente norma è sufficiente rimandare alle sezioni dedicate, interpretando il tutto in chiave del rapporto azienda-cliente.

**Per l'identificazione e la rintracciabilità del prodotto fornito dal cliente si veda il Capitolo 4.8 (Identificazione e Rintracciabilità).

**Per il mantenimento ed immagazzinamento del prodotto si legga il Capitolo 4.15 (Movimentazione, Immagazzinamento, Imballaggio, Conservazione e Consegna).

**Per l'esame del prodotto al ricevimento e per le ispezioni periodiche si rimanda al Capitolo 4.10 (Prove Controlli e Collaudi).

**Per il trattamento di eventuali non conformità riscontrato nei controlli rispetto ai requisiti contrattuali, si legga il Capitolo 4.13 (Controllo del prodotto Non Conforme).

Tutto è gestito dal programma, dall'identificazione del lotto alle prove e controlli e alle richieste di intervento e rimane documentato e opportunamente registrato negli archivi elettronici. Qualsiasi tipo di nota o commento che si desideri allegare in ognuna delle fasi di trattamento del prodotto del cliente, può essere inserita nelle Note Strutturate, presenti ovunque :  ciò garantisce la disponibilità di tutte le informazioni necessarie, ove è richiesto (particolari prescrizioni, provvedimenti, modalità di trattamento, ecc...).
Il sistema di stesura dei rapporti e relazioni basato sulle "Note Strutturate" supporta l'eventuale necessità di comunicare al committente eventuali adeguatezze o inadeguatezze riscontrate.
