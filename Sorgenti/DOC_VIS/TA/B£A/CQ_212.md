# Generalità
_(4.12) Lo stato delle prove controlli e collaudi del prodotto deve essere individuato mediante mezzi idonei che indichino la conformità o la non conformità del prodotto a fronte delle prove, dei controlli e dei collaudi eseguiti. L'identificazione dello stato delle prove, controlli e collaudi deve essere mantenuta, come definito nel piano di qualità e/o procedure documentate, durante tutte le fasi di produzione, installazione e assistenza relative al prodotto, per assicurare che solo i prodotti che hanno superato positivamente le prove, i controlli e i collaudi richiesti (o il cui rilascio sia stato autorizzato -vedere 4.13.2-) siano spediti, utilizzati o installati.

# Significato della norma
Il sistema qualità e le procedure del fornitore devono assicurare che le prove, i controlli e i collaudi richiesti vengano eseguiti e prevedere un metodo per conoscere lo stato di un prodotto o di un servizio. Lo stato può essere indicato con marcature, etichette o firme, sia con mezzi fisici che elettronici. Inoltre, esso dovrebbe indicare se un prodotto non è stato controllato, se è stato controllato e tenuto in sospeso in attesa di decisione o controllato e scartato. Una localizzazione fisica separata di queste categorie di prodotto è spesso il modo migliore per assicurare lo stato del prodotto e la sua destinazione. In un ambiente automatizzato, la destinazione appropriata può essere ottenuta in modo equivalente con altri mezzi, quali banche dati informatiche.
Lo stato delle prove, controlli e collaudi dei prodotti, da individuare mediante marcature, stampigliature autorizzate, etichette, schede di lavoro, certificati di controllo e collaudo, software di prova, collocazione fisica o altro mezzo, indica la conformità o meno dei prodotti e dovrà essere mantenuto, se necessario, durante tutta la fase di fabbricazione e di montaggio dei prodotti, onde garantire che solo i prodotti che hanno superato positivamente i controlli e i collaudi richiesti vengano spediti, usati o installati.

Possiamo suddividere l'azione di controllo sul prodotto in tre diverse fasi : 
 \* Controlli e collaudi di parti e materiali in ingresso;
 \* Controlli e collaudi durante la produzione;
 \* Controlli e collaudi finali;

**Evidenza dello stato di controllo per i prodotti d'acquisto : **
I controlli da eseguire sui prodotti acquistati sono indicati nel >Capitolo 10 e la gestione dei particolari non conformi è trattata nel >Capitolo 13.
Lo stato dell'avvenuto controllo è evidenziato dalla Bolla Entrata Merci, sulla quale il servizio collaudo deve indicare : 
 \* la causale di accettazione del lotto;
 \* la quantità di pezzi accettati;
 \* la quantità dei pezzi scartati;
L'addetto alla movimentazione, in accordo con quanto illustrato nel >Capitolo 15, potrà prelevare il lotto in entrata solo dopo che la bolla di entrata merci risulti completata in ogni sua parte e firmata dal servizio collaudo.

**Evidenza dello stato di controllo per i prodotti in entrata da conto lavoro esterno : **
I  Controlli da eseguire sui prodotti acquistati sono indicati nel >Capitolo 10 e la gestione dei particolari non conformi è trattata nel >Capitolo 13.

Lo stato dell'avvenuto controllo è evidenziato dalla Bolla Entrata Merci e dalla siglatura del ciclo di lavoro allegato all'ordine di produzione, su cui il servizio collaudo deve indicare : 
 \* la matricola del collaudatore;
 \* la causale di accettazione del lotto;
 \* la quantità di pezzi accettati;
 \* la quantità dei pezzi scartati.

L'addetto alla movimentazione, in accordo con quanto illustrato nel >Capitolo 15, potrà prelevare il lotto in entrata per trasportarlo al successivo Work-Center indicato sul ciclo di lavoro solo a bolla entrata merci completata in ogni sua parte, firmata da servizio collaudo e solo con indicazione del controllo in entrata, la quantità dei pezzi conformi e non conformi e la matricola del collaudatoresul ciclo di lavoro.

**Evidenza dello stato di controllo per i prodotti lavorati internamente : **
I Controlli da eseguire sui prodotti acquistati sono indicati nei >Capitoli 9-10 e la gestione dei particolari non conformi è trattata nel >Capitolo 13.

Lo stato di evidenza dei controlli effettuati è evidenziato rispettivamente da : 
 \* Benestare di inizio produzione allegato all'ordine di produzione, compilato e firmato dal servizio Metrologia;
 \* Dichiarazione di controllo e completamento fase operazione sul ciclo di produzione allegato all'ordine di produzione;
 \* Registrazione degli eventuali controlli ispettivi da parte di servizio collaudo sul ciclo di produzione;
 \* Controllo di accettazione/delibera finale per carico a magazzino con indicazione sulla Bolla entrata merci della causale di accettazione.
La documentazione indicata sarà sempre allegata all'ordine di produzione e la bolla entrata merci al lotto immagazzinato, come descritto nel >Capitolo 15.

L'addetto alla movimentazione potrà trasportare il lotto da un Work-Center al successivo, solo a seguito della dichiarazione dell'avvenuta operazione sul ciclo di produzione, con il controllo dei pezzi conformi, di scarto e l'indicazione della matricola dell'operatore che ha eseguito l'operazione in autocontrollo.

Il materiale potrà essere versato a magazzino solo dopo l'emissione della Bolla Entrata Merci da produzione, indicante : 
 \* i pezzi conformi;
 \* i pezzi non conformi;
 \* la firma del servizio collaudo;
 \* la causale di accettazione del lotto.

Per i prodotti assemblati e finiti di Classe funzionale 1 riguardanti la sicurezza o le richieste del cliente, verrà emesso il Certificato di Qualità.

# Cosa deve fare un software
Un software della Qualità in questo ambito non ha funzioni particolari, se non quelle già elencate nei capitoli precedentemente menzionati.

## Cosa fa il Q9000
IL Q9000 in questo ambito non ha funzioni particolari se non quelle già elencate nei capitoli precedentemente menzionati.
