## Generalità
(4.3.1) Il fornitore deve predisporre e mantenere attive procedure documentate per il riesame del contratto e per il coordinamento delle relative attività.
## Riesame
(4.3.2) Prima di sottoporre un'offerta o di accettare un contratto o un ordine (che riportano dei requisiti), l'offerta, il contratto o l'ordine devono essere riesaminati dal fornitore per assicurare che  : 
a) i requisiti siano adeguatamente definiti e documentati . Nel caso di ordine verbale per cui non sia disponibile un'indicazione scritta dei requisiti, il fornitore deve assicurarsi che i requisiti dell'ordine siano concordati prima della loro accettazione;
b) eventuali scostamenti riportati nel contratto o nell'ordine e quelli riportati nell'offerta siano risolti;
c) il fornitore abbia la capacità di soddisfare i requisiti indicati nel contratto o nell'ordine.

## Modifiche al contratto
(4.3.3) Il fornitore deve definire come le modifiche al contratto vengano gestite e comunicate alle funzioni interessate della propria organizzazione.

## Registrazioni
(4.3.4) Le registrazioni dei riesami dei contratti devono essere conservate (vedere 4.16)

Dovrebbero essere definiti i canali di comunicazione e le interfacce con l'organizzazione del committente in materia contrattuale.

## Spiegazione della norma
Non si deve sottovalutare l'importanza di una completa comprensione delle esigenze del committente nella fase di offerta e nella formulazione del contratto e in ogni fase successiva.
Per raggiungere questa comprensione spesso è necessario il dialogo che dovrebbe chiaramente stabilire i requisiti del committente per quanto riguarda il prodotto o il servizio, la consegna e altri fattori critici.

L'esistenza di una bozza di un piano della qualità è qualche volta utile appoggio per il riesame dei contratti. Le fasi del processo di riesame sono : 
 \* riesame del contratto, che può essere appropriato eseguire dal momento dell'offerta e nei momenti successivi ;
 \* conseguimento di accordi all'interno dell'organizzazione del fornitore in modo che : 
 \* i requisiti siano stati completamente definiti;
 \* i requisiti siano compresi;
 \* il fornitore abbia la capacità di soddisfare i requisiti contrattuali;
 \* discussione dei risultati del riesame del contratto e del piano della qualità, se già esistente, con il committente allo scopo di conseguire l'accordo. È vantaggioso per il fornitore adottare una procedura per il riesame del contratto che soddisfi i seguenti aspetti : 
 \*\* tutte le parti interessate abbiano l'opportunità di riesaminare il contratto;
 \*\* si disponga di un questionario o altri mezzi adeguati per gli esaminatori per verificare che abbiano riesaminato e compreso i requisiti del contratto;
 \*\* gli esaminatori dispongono di un metodo per chiedere chiarimenti sui termini sui termini del contratto ed avere risposte in merito;
 \*\* se necessario, viene sviluppata una bozza di un piano della qualità per avere chiarezza su come attuare con successo il contratto;
 \*\* esiste la prescrizione di eseguire revisioni nel caso di modifiche al contratto.

## Cosa deve fare un software
Un software della Qualità relativamente a questo ambito non ha funzioni particolari.

## Cosa fa il Q9000
Per ciò che riguarda direttamente il riesame del contratto il programma non ha alcuna competenza. Per l'aspetto relativo alle modifiche del contratto, il programma mette a disposizione il modulo delle Richieste di Intervento, con la modalità di accesso :  Richieste di Modifica.
