# Generalità
Il fornitore deve predisporre, documentare e mantenere attivo un sistema qualità che assicuri la conformità del prodotto ai requisiti specificati. Il fornitore deve predisporre un manuale della qualità che copra i requisiti della presente norma e che deve contenere o richiamare le procedure del sistema qualità e delineare la struttura della documentazione relativa al sistema stesso.

>N.B. :  La ISO 10013 fornisce una guida relativa ai manuali della qualità.

# Procedure del sistema qualità
_(4.2.1) Il fornitore deve : _
_a) predisporre procedure documentate, in accordo con i requisiti della presente norma e con una politica per la qualità da lui stabilita;
_b) attuare effettivamente il sistema di qualità e le relative procedure documentate._
_Ai fini della presente norma, l'estensione e il grado di dettaglio delle procedure che fanno parte del sistema qualità, devono dipendere dalla complessità del lavoro, dai metodi usati, dalla capacità e dall'addestramento necessario per il personale chiamato a svolgere le attività.
Le procedure documentate possono far riferimento a istruzioni di lavoro che precisino come svolgere le attività.

# Pianificazione della qualità
_(4.2.2) Il fornitore deve definire e documentare come verranno soddisfatti i requisiti per la qualità. La pianificazione della qualità deve essere coerente con tutti gli altri requisiti del sistema qualità del fornitore e deve essere documentata in modo da rispondere alle esigenze operative del fornitore. Quest'ultimo deve prendere in considerazione, per quanto applicabili, le seguenti attività, nel soddisfare i requisiti stabiliti per prodotti, progetti e contratti : 
_a) preparazioni di piani di qualità;_
_b) identificazione e acquisizione di regolazioni e comandi di processi, apparecchiature (incluse le apparecchiature di prova, controllo e collaudo), attrezzature, risorse e capacità necessarie per conseguire la qualità richieste;
_c) assicurare la compatibilità tra processo di produzione, installazione, assistenza, procedure di prova, controllo e collaudo e documentazione applicabile;
_d) aggiornamento, ove necessario, delle tecniche di controllo della qualità, di prova e di collaudo, incluso lo sviluppo di nuova strumentazione;
_e) identificazione di ogni eventuale esigenza di misurazione che richieda capacità superiori allo stato dell'arte conosciuto, per sviluppare in tempo utile tali capacità;
_f) identificazione di adeguate verifiche in fasi appropriate della realizzazione del prodotto;_
_h) identificazione e preparazione di documenti di registrazione della qualità (vedere 4.16).
I piani della qualità (vedere 4.2.3 a)) possono fare riferimento a idonee procedure documentate facenti parte integrante del sistema qualità del fornitore.

# Significato della norma
Il Sistema Qualità normalmente è documentato tramite un Manuale della Qualità, che può essere integrato da diverse tipologie di documenti, man mano più dettagliati. Si osservino, ad esempio, un manuale generale del sistema e una o più raccolte procedurali specifiche, che, nel loro insieme, definiscono il Sistema di Qualità completo.
Per precisare come i requisiti del Sistema Qualità vadano applicati per un contratto o una classe di prodotti specifici, possono essere usati i piani di qualità. Generalmente essi indicheranno le sequenze di attività in funzione del tempo. I piani possono anche essere costituiti da diversi documenti, progressivamente più dettagliati. Ad esempio, una sequenza di controlli relativi al prodotto o servizio sulle attrezzature di controllo e sui documenti di registrazione della qualità, può essere parte di un piano di qualità.

# Cosa fa il Q9000
Il Q9000 funge da supporto operativo nello sviluppo e nella gestione delle attività concernenti il Sistema Qualità integrato nell'azienda. Il programma, oltre che permettere un'efficiente controllo del Sistema Qualità, entra direttamente nella gestione della documentazione del sistema stesso. La documentazione relativa al Sistema di Qualità, trascritta su supporto informatico sottoforma di procedure e istruzioni (è possibile utilizzare, come sistema di scrittura, Office dell'AS 400 o qualsiasi Word Processor, come Word per Windows, Page Maker, Word Star, ecc..., su PC o su altro supporto collegato in rete con l'AS400) viene gestita dal programma, che ne permette la modifica, l'aggiornamento e la consultazione :  i vari moduli funzionali (dalle Richieste di Intervento, ai Cicli di Collaudo, dalle Non Conformità, all'addestramento del personale, agli strumenti di misura, ecc...) consentono, ove richiesto, il richiamo delle procedure o istruzioni del caso e la visualizzazione "on-line". Nella scheda del Ciclo di Collaudo, ad esempio, è fondamentale specificare, per ogni fase, l'istruzione di riferimento e la possibilità di consultare il testo della procedura aggiornata all'ultimo livello di modifica, che riporta l'insieme delle operazioni da eseguire per il controllo. Attraverso un campo di accesso, il programma si collega all'archivio delle procedure e mostra il testo dell'istruzione attiva rilasciata fino a quel momento. È implementato un articolato sistema di controllo, che consente di visualizzare solo le procedure per cui l'ente responsabile ha concesso il rilascio :  i "livelli di modifica" controllano l'aggiornamento e lo sviluppo di ciascuna singola procedura, al fine di non far utilizzare istruzioni o procedure superate o non ancora applicabili (vedere Capitolo "Controllo dei Documenti e dei dati").
Il programma è stato pensato nell'ottica, non solo e semplicemente di supportare l'attuazione effettiva del Sistema di Qualità (come cita la norma), ma di farlo in modo efficiente, ispirandosi al concetto di "astrazione".
Lo sforzo profuso nella realizzazione del pacchetto è stato quello di conferire a ogni modulo e funzione il massimo livello di "generalità", per adattarsi alle esigenze e alle richieste di ogni singola realtà aziendale. Sostanzialmente l'utente ha la possibilità di cucirsi su misura il programma stesso, configurandolo in modo semplice e immediato alle caratteristiche e agli standard personali.
Un Sistema di Qualità, per poter essere implementato, richiede la piena comprensione e assimilazione da parte del personale poichè l'addestramento riveste un ruolo sostanziale. La gestione e l'organizzazione di piani di formazione alle tecniche della qualità è validamente supportato dal modulo dell'Addestramento del Personale (vedere Capitolo relativo).
Per i "Piani della Qualità" cfr "Prove controlli e collaudi".
