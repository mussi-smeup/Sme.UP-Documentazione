### **Sai come si esegue il calcolo ammortamenti?**

Nella tabella A51 è presente un flag che determina il metodo con il quale si desidera venga eseguito il calcolo degli ammortamenti. Scegliendo l'automatismo, ogni volta che viene modificato il valore del cespite vengono ricalcolati gli ammortamenti futuri in tempo reale, fermo restando che quelli passati non vengono più elaborati perchè consolidati. Se il flag di cui sopra rimane spento si dovrà eseguire la funzione di 'Generazione ammortamenti' manualmente.
### **Sai a cosa può servire la codifica di più linee di ammortamento?**

Per ottenere calcoli di ammortamenti diversi da quello strettamente fiscale, ad uso gestionale.
### **Sai come confrontare i risultati calcolati da due linee di ammortamento?**

Utilizzando la lista di controllo 'Stampa differenza tra linee'.
### **Sai cos'è la gestione ingresso batch?**

E' uno dei modi previsti per collegare la gestione registrazioni contabili alla gestione cespiti, utilizzando una prima funzione denominata 'Ripresa movimenti contabili' che, analizzando la contabilità in un certo esercizio e periodo, scrive delle proposte di integrazione ai cespiti in un file batch. Con la funzione 'Gestione ingresso batch' questi suggerimenti possono essere vagliati e, volendo, applicati alla gestione cespiti.
### **Sai cos'è il plafond manutenzioni e come si controlla?**

E' un importo calcolato sul valore dei cespiti soggetti a manutenzioni fissato al 5%, che viene controllato per verificare con le registrazioni contabili relative che non venga superato.
La lista di controllo calcola il saldo di una lista di conti da configurare, e lo incrocia con il valore dei cespiti assoggettati al calcolo (parametro di esclusione in anagrafica cespite) su cui viene calcolato il 5%.
