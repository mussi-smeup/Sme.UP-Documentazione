### **Sai cos'è un soggetto percipiente?**

E' un soggetto fiscale nei confronti del quale l'azienda effettua pagamenti soggetti a ritenuta d'acconto. Esempi di soggetti percipienti sono i consulenti o gli agenti.
### **Sai quali parametri lo qualificano come tale nell'anagrafica enti?**

Il rapporto fiscale e le estensioni £40 e £41.
### **Sai come si registra una fattura fornitore con ritenuta?**

Come una fattura normale, a parte il fatto che l'importo documento sulla testata deve essere indicato al lordo della ritenuta. Al termine della registrazione, una videata aggiuntiva consente il trattamento dei dati inerenti la ritenuta d'acconto e spese correlate.
### **Sai cos'è una proforma con ritenuta?**

E' un documento provvisorio, del tutto simile a una fattura, con il quale il percipiente che lo emette chiede di essere pagato prima di emettere la fattura reale del corrispettivo.
### **Sai come registrare fatture normali senza ritenuta su un ente percipiente?**

Utilizzando un'apposita causale che ha il flag 'Documento senza ricevuta' acceso nella tabella C5D.
### **Sai come configurare i meccanismi che generano il movimento automatico di ritenuta?**

Nella tabella C5U devono essere impostati gli elementi RIT\*.
### **Sai che cos'è la certificazione dei compensi e come si stampa?**

E' una dichiarazione da produrre periodicamente ai percipienti a cui sono stati effettuati dei pagamenti (e di conseguenza trattenute delle ritenute d'acconto), al fine di certificarne il versamento all'Erario per loro conto. La stampa si trova sul menu della gestione ritenuta d'acconto.
### **Sai come ottenere un elenco dei documenti con ritenuta pagati in un periodo?**

Tramite l'apposita lista che si trova sul menu di gestione ritenuta d'acconto.
### **Sai come personalizzare la lettera di certificazione compensi?**

Tramite la gestione lettere dai dati di base della contabilità, oppure richiamabile dalla riga comandi col comando T G69.
### **Sai come gestire le spese non soggette a ritenuta se presenti su una fattura?**

Nella videata conclusiva della registrazione, si può modificare l'imponibile calcolato dalla registrazione, diminuendone il valore dell'importo in questione. Dando invio, il programma assegna la differenza alla riga sottostante 'Spese non soggette', poi andrà ricalcolato l'importo della ritenuta preventivamente impostato.
### **Sai cos'è il modello 770?**

E' un modello dichiarativo tramite il quale, una volta l'anno, l'azienda riepiloga tutti i trattamenti effettuati verso percipienti, personale, ecc. e soggetti a ritenute fiscali di vario tipo, per i quali l'azienda svolge il ruolo di sostituto d'imposta nei confronti dello Stato.
