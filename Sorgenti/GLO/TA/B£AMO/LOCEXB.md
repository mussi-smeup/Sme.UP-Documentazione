### **Cella**

L'incrocio tra la riga e la colonna.
### **Totalizzazione**

La matrice consente l'attivazione del calcolo dei totali delle colonne tramite il menù **"Totalizzazioni"** accessibile da tasto destro sull'intestazione della colonna. Le totalizzazioni possibili sono_ Somma, Minimo, Massimo, Conta, Media_ sulle colonne numeriche, soltanto _Conta_ sulle altre.
Lo stesso effetto può essere ottenuto tramite setup di matrice mediante l'attributo _DftTotal_n_ utilizzato insieme a ShowTotal="Yes".
### **Raggruppamento**

La matrice consente l'attivazione del raggruppamenti tramite il menù **"Raggruppamenti"** accessibile da tasto destro sull'intestazione di una qualsiasi colonna. Questo abilita un'area sopra le intestazioni di colonna nella quale è possibile trascinare tramite drag & drop le intestazioni di colonna per impostare i raggruppamenti e l'ordine in cui sono applicati.
Lo stesso effetto può essere ottenuto tramite setup di matrice mediante l'attributo _DftGroup_n_ utilizzato insieme a ShowGroup="Yes".
### **Ordinamento**

Cliccando sull'intestazione di una qualsiasi colonna la matrice viene ordinata in modo ascendente per quella colonna, cliccandoci nuovamente viene ordinata in modo discendente.
Lo stesso effetto può essere ottenuto tramite setup di matrice mediante l'attributo _DftSort_.
### **Filtro**

La matrice consente l'attivazione del filtri sulle colonne tramite il menù **"Filtri"** accessibile da tasto destro sull'intestazione di una qualsiasi colonna. Questo fa sì che passando sull'intestazione di una colonna a destra appaia un'icona cliccando sulla quale è possibile filtrare la colonna.
Lo stesso effetto può essere ottenuto tramite setup di matrice mediante l'attributo _Filter_ utilizzato insieme a ShowFilter="Yes".
### **Colonna aggiuntiva**

Tranite il tasto destro sull'intestazione di una qualsiasi colonna, mediante il menù "Colonne aggiuntive" è possibile aggiungere come colonna della matrice un qualsiasi attributo dell'oggetto contenuto nella colonna su cui si sta cliccando.
Lo stesso effetto può essere ottenuto tramite setup di matrice mediante l'attributo _Formulas_.
### **Cella G**

Cella che non viene visualizzata e consente di applicare degli stili grafici alla cella o alle celle successive sulla medesima riga.
### **Stampa Matrice**

Pulsante che consente di esportare il contenuto della matrice in PDF o in CSV.
### **Paginazione**

Quando è attiva non vengono visualizzate tutte le righe ed è presente un pulsante che consente di richiedere un ulteriore blocco di record al server.
### **Dinamismo**

La possibilità di far accadere qualcosa (ad esempio l'esecuzione di una funzione, la valorizzazione di una variabile o l'attivazione di una sezione) al verificarsi di un evento (ad esempio il click su una cella, il cambio di riga o di colonna).
E' gestito tramite il tag _ :  : G.DIN_ degli script di scheda.
