### **PPAP**

Il Production Part Approval Process (PPAP) è usato nella filiera di produzione dell'industria automobilistica per garantire l'omologazione dei fornitori di componenti e dei loro processi di produzione, ponendosi l'obiettivo di determinare : 

Se tutta la documentazione del cliente, relativa alla concezione ingegneristica e alle specifiche desiderate, è stata opportunamente capita dall'organizzazione (fornitore) e che il processo dispone della potenzialità di produrre prodotti che soddisfino in modo consistente queste richieste durante un concreto ciclo di produzione al livello di regime prefissato.
### **QS9000**

QS9000 è uno standard di qualità sviluppato da uno sforzo comune dei tre grandi produttori di autoveicoli General Motors, Chrysler e Ford. Introdotto nell'industria nel 1994, è stato adottato da molti produttori di autocarri negli Stati Uniti.
### **ISO TS 9000**

La ISO/TS 16949 é una norma specifica di qualità definita dall'ISO e relativa all'applicazione delle più generali ISO 9000 nel settore Automotive, volute e sostenute dai produttori di autovetture.

In Italia è stata recepita e tradotta dall'UNI (Ente Nazionale Italiano di Unificazione) ed emessa come UNI ISO/TS 16949

Contiene al suo interno la ISO 9001, con l'aggiunta di ulteriori e maggiormente stringenti obbiettivi da raggiungere per ottenere la certificazione.

Le principali differenze/aggiunte riguardano : 

Visione maggiormente cliente-centrica;
Enfatizzazione del miglioramento continuo, attraverso la prevenzione dei difetti e la riduzione di variabilità e perdite nella catena di fornitura (molto utile l'applicazione del metodo sei sigma);
Necessità di assicurare il controllo anche sui processi affidati all'esterno (outsourcing);
Predisposizione di un FMEA per le fasi critiche del processo;
Necessità dell'approvazione del cliente finale per tutte quelle modifiche impiantistiche e documentali che possano impattare sulla qualità del prodotto finito;
Maggior attenzione sulla formazione/addestramento del personale, con l'aggiunta di requisiti circa motivazione e responsabilizzazione dei dipendenti;
Predisposizione di un piano di emergenza che possa garantire la soddisfazione dei requisiti del cliente (qualità, tempi di consegna...), anche nel caso di interruzione dei servizi (scioperi, guasti...);
Unica esclusione ammissibile, se adeguatamente motivata, è la Progettazione e Sviluppo, punto 7.3 della norma (mentre la ISO 9001 consente l'esclusione di tutto il punto 7, relativo alla realizzazione del prodotto);
Suddivisione tra Progettazione Prodotto e Progettazione Processo;
Necessità di predisporre un piano di controllo per prodotto e processo;
Requisiti stringenti circa il laboratorio interno e quelli eventuali esterni, con riferimento non sempre vincolante all'accreditamento secondo ISO/IEC 17025 (comunque é consigliato/quasi obbligatorio un MSA - acronimo inglese per "Analisi dei Sistemi di Misurazione");
Applicazione di un sistema di produzione "Just in time".
### **FMEA**

La FMEA (Failure Mode and Effect Analysis) è una metodologia utilizzata per analizzare le modalità di guasto o di difetto di un processo, prodotto o sistema. L'acronimo deriva dalla denominazione inglese Failure mode and effects analysis. Generalmente (ma non necessariamente) l'analisi è eseguita preventivamente e quindi si basa su considerazioni teoriche e non sperimentali.
### **MSA**

per MSA si intende la analisi dei sistemi di misurazione :  è una tecnica che mira a verificare se una misurazione è stabile e ripetibile.
### **Lotto**

Il lotto è un codice che rappresenta un insieme di materiale omogeneo ai fini del controllo qualitativo. La omogeneità deriva dall'avere una genesi unica :  stessa produzione, stessa fornitura, stessa spedizione, stesso immagazzinamento, etc.
### **Tracciabilità**

La tracciabilità dei prodotti è l'insieme dei mezzi che permette di verificare la storia, i movimenti e il percorso effettuato da prodotti, oggetti e merce in genere.

### **Ciclo di collaudo**

Il ciclo di collaudo è la sequenza dei controlli da eseguire su un lotto per verificare la conformità qualitativa dello stesso
### **AQL o LQA**

Livello di Qualità Atteso, LQA o AQL in inglese, è un numero che rappresenta il numero di parti difettose su un totale di 100 parti. Quindi un AQL uguale a 2% significa che si accettano 2 parti difettose ogni 100 parti.
