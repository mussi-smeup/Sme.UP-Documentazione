### **Importo Documento**


E' l'importo totale effettivo del documento, compresivo dell'iva.

### **Imponibile Documento**


E' il totale imponibile del documento (in sostanza l'importo documento al netto dell'iva).

### **Imponibile Soggetto**


E' la quota dell'imponibile documento (IMTT) che è soggetta alle ritenute. Può o meno coincidere con l'imponibile documento. Nel caso non coincida la differenza figurerà come imponibile non soggetto.

### **Imponibile Soggetto Ritenuta**


E' la quota di imponibile soggetto (IMSG) soggetto a ritenuta d'acconto. Rispetto all'imponibile soggetto, vi può essere applicata una % in diminuzione. In questo caso la differenza verrà considerata come quota non soggetta da dichiarare nel 770 ai fini dei calcoli sulle ritenute d'acconto. E' su questo importo che verrà applicata la % della ritenuta d'acconto per calcolare l'importo della ritenuta stessa.

### **Imponibile Soggetto Ritenuta Previdenziale**


E' la quota di imponibile soggetto (IMSG) soggetto a ritenuta previdenziale. Rispetto all'imponibile soggetto, vi può essere applicata una % in diminuzione. In questo caso la differenza verrà considerata come quota non imponibile ai fini dei calcoli sulle ritenute previdenziale. E' su questo importo che verrà applicata la % della ritenuta d'acconto per calcolare l'importo della ritenuta stessa.

### **Non Soggetto da Dichiarare in 770**


E' la quota della differenza data da imponibile soggetto (IMSG)  e imponibile soggetto ritenuta (IMRA) che va dichiarata nel modello 770.

### **Altre Somme Non Soggette**


E' la quota della differenza data da imponibile soggetto (IMSG)  e imponibile soggetto ritenuta (IMRA) che non va dichiarata nel modello 770. La sommatoria di questo importo e dell'imponibile non soggetto da dichiarare in 770 (IMNS) deve coincidere esattamente alla sopracitata differenza.

### **Netto a Pagare**


Rappresenta l'importo che a tutti gli effetti corrisposto al percipiente. Tale importo è dato dall'importo documento (IMDO) nettificato di :  importo ritenuta d'acconto, importo ritenuta previdenziale a carico del percipiente, enasarco a carico del percipiente.

### **770 - Lordo Corrisposto**


Nel 770 sotto l'accezione dell'importo "Lordo Corrisposto", finisce la sommatoria dell'imponibile soggetto a ritenuta (IMSG) e dell'importo non soggetto da dichiarare in 770 (Voce IMNS).

### **770 - Importo Non Soggetto**


Nel 770, sotto l'accezione dell'importo "Non Soggetto", finisce la differenza fra il lordo corrisposto (770L) e l'imponibile della ritenuta d'acconto (IMRA). In questo modo confluisce nel concetto di "non soggetto" anche la quota di imponibile soggetto, che è stata esclusa per l'applicazione di una percentuale all'imponibile soggetto a ritenuta (IMRA).


