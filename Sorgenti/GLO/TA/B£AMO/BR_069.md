### **Fintech - Tecnofinanza**

La tecnofinanza, o tecnologia finanziaria (in inglese Financial Technology o FinTech) è la fornitura di servizi e prodotti finanziari attraverso le più avanzate tecnologie dell'informazione (ICT). Vista la loro natura altamente tecnologica, le imprese tecnofinanziarie sono generalmente nuove imprese che fondano la loro stessa filosofia di affari sulle ICT, contrapponendosi a quello più tradizionale delle aziende già esistenti
                                                                                                  ### **Cradit Rating Agency - Agenzia di Rating**

Un'agenzia di rating o agenzia di valutazione è una società che assegna un giudizio o valutazione (rating) riguardante la solidità e la solvibilità di una società emittente titoli sul mercato finanziario.
I "rating" sono dei voti su una scala predeterminata, generalmente espressa in termini di lettere e/o altri simboli. Esistono molte agenzie di rating, ma le più conosciute e influenti sono la Standard & Poor's, Moody's Investor Service e Fitch Ratings, tutte e tre società partecipate da grandi multinazionali. Queste società sorgono per aiutare ad affrontare i problemi di asimmetria informativa presenti sul mercato al fine di aumentarne l'efficienza a livello globale fornendo informazioni utili d'investimento.
Gli investitori presenti sui mercati si affidano infatti ai giudizi emessi dalle agenzie di rating per decidere quali titoli comprare e in che misura, a seconda della predisposizione al rischio dei soggetti investitori.
                                                                                                 ### **Liquidità**

In ragioneria la liquidità è la disponibilità di mezzi di pagamento in contanti a brevissimo termine, ovvero la disponibilità immediata di denaro contante e/o di diverse altre forme di Titoli di Pagamento (nominali o al portatore), equivalenti, ma comunque monetizzabili immediatamente.
In termini finanziari si definisce liquidità l'attitudine di un investimento a trasformarsi in denaro rapidamente e possibilmente senza perdite. Le perdite non sono sempre esonerabili o circoscritte, nei casi di svincolo di titoli obbligazionari soggetti alla volatilità intrinseca di uno specifico mercato.
In termini patrimoniali, il termine definisce anche la situazione caratterizzata da una notevole disponibilità di denaro contante e/o di altri mezzi di pagamento facilmente e rapidamente convertibili in denaro.
Gli Indici di Liquidità consentono di valutare la condizione di equilibrio fra le grandezze a breve termine dello stato patrimoniale, ovvero la capacità di un'azienda di finanziare il proprio sviluppo mediante i flussi di cassa generati dalla sua gestione. Si tratta, fra gli altri, del cosiddetto Quick Ratio, ossia del quoziente di liquidità secco, il quale misura il rapporto fra attività a pronto realizzo e passività correnti e del Current Ratio o indice di liquidità corrente il quale misura la capacità dell'impresa di far fronte alle passività correnti con le attività correnti, senza ricorrere ad indebitamento.

### **Solvibilità**

Il principio di solvibilità in economia consiste nel poter pagare un certo debito o tasso d'interesse dovuti alle proprie obbligazioni, il quale viene calcolato in percentuale. Nel caso in cui non si vada incontro a solvibilità si incorrerà in prospettive di ulteriore indebitamento.

### **Redditività**

La redditività, in ambito aziendale, indica la percentuale di guadagno percepita dai soci che hanno investito nel capitale proprio dell'azienda il proprio denaro o i propri beni. L'indicatore della redditività del capitale proprio dei soci investito nell'azienda è dato dal ROE (return on equity=redditività del capitale proprio) che è il risultato del rapporto tra l'utile netto dell'esercizio e il capitale proprio.
Questo indice deve essere confrontato con lo stesso indice riferito agli anni precedenti e con quello delle altre imprese dello stesso settore per poterne esprimere un giudizio in termini positivi o negativi. Se paragonato con forme alternative di investimento, occorre che sia almeno superiore a forme di investimento che abbiano un basso tasso di rischio come i BOT.
La redditività deve essere superiore in quanto l'attività d'impresa, a differenza dei BOT, presenta un grado di rischio che non rende certo l'ottenimento della remunerazione (potrebbe verificarsi la possibilità che non vi siano utili, perché i costi potrebbero superare i ricavi).

### **MORE Rating**

La visione del rating MORE è osservare i fondamentali economici e finanziari dell'azienda, valutando ogni aspetto della stessa per determinare l'equilibrio tra le diverse caratteristiche. L'idea principale di MORE per valutare il rating di una società è che la stessa deve essere in equilibrio in ogni suo aspetto :  migliore è l'equilibrio economico finanziario, migliore sarà il rating assegnato.

### **MORE Credit Limit**

Il limite di credito MORE è la stima della quantità di fido massimo che è possibile concedere in un rapporto commerciale alla società analizzata, nel periodo temporale di un anno. Il MORE Credit Limit è l'elemento fondamentale per la valutazione del fido di un cliente :  esso infatti valuta la massima esposizione che la società può ricevere.

### **Rating S-Peek**

SANA
AAA  La solvibilità dell'imprese è ritenuta massima. L'impresa mostra un eccellente equilibrio patrimoniale, finanziario ed economico, e la sua capacità di gestire il rischio è elevata
AA  L'impresa ha una solvibilità molto alta. Presenta una elevata solidità patrimoniale e finanziaria e capacità di reddito. La differenza rispetto al rating AAA è molto contenuta
A  L'impresa ha una solvibilità alta. Presenta un'alta solidità patrimoniale e finanziaria e capacità di reddito. L'impresa è più sensibile ai mutamenti del quadro economico-finanziario rispetto alle imprese con rating superiore
EQUILIBRATA
BBB L'equilibrio patrimoniale, finanziario ed economico dell'impresa è considerato adeguato. Lo stato di salute dell'impresa può essere pregiudicato da gravi eventi economici sfavorevoli.
BB  L'impresa presenta una sufficiente solidità patrimoniale e finanziaria :  la capacità di gestire il rischio di impresa è maggiormente influenzato negativamente da condizioni economiche avverse
VULNERABILE
B L'impresa manifesta segnali di vulnerabilità. La debolezza della struttura patrimoniale, economica e finanziaria potrebbe essere accentuata da un peggioramento dello scenario economico
CCC L'impresa mostra squilibri nella sua struttura patrimoniale, economica e finanziaria. Una carente gestione dell'impresa, nonché eventi di mercato contrari sono in grado di pregiudicare con alta probabilità la solvibilità dell'impresa
RISCHIOSA
CC L'impresa mostra segnali di elevata vulnerabilità. La presenza di già forti disequilibri potrebbe accentuarsi in condizioni di mercato ed economiche non favorevoli
C L'impresa manifesta situazioni patologiche considerevoli :  la sua solvibilità è ritenuta molto scarsa
D L'impresa manifesta situazioni patologiche gravi :  la sua solvibilità è nulla

### **Fido Commerciale MORE**

Il fido commerciale è quanto ti puoi esporre in un anno con una data azienda, e nel dettaglio valuta il fido commerciale annuale concedibile alla società. modeFinance basa il calcolo del fido MORE sui seguenti valori relativi alla società analizzata :  Dimensione, anni di attività, numero medio di fornitori, costo verso i fornitori, liquidità dell'azienda e confronto con il settore, capacità di ripagare i propri
