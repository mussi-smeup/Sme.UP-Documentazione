# Varie
### **Business plan**

Il business plan è in pratica un documento di pianificazione e programmazione, che determina gli obiettivi che l'imprenditore vuole raggiungere con la sua nuova impresa, la strategia che intende adoperare per raggiungerli e, inoltre, serve a mettere in luce tutti i problemi e i pericoli che potrebbero presentarsi durante questo percorso.

# Da Wikipedia
### **Controllo di gestione**

In un'azienda il controllo di gestione (o controllo direzionale) è il sistema operativo volto a guidare la gestione verso il conseguimento degli obiettivi stabiliti in sede di pianificazione operativa, rilevando, attraverso la misurazione di appositi indicatori, lo scostamento tra obiettivi pianificati e risultati conseguiti e informando di tali scostamenti gli organi responsabili, affinché possano decidere e attuare le opportune azioni correttive

### **KPI**

In economia aziendale un indicatore chiave di prestazione (in inglese Key Performance Indicator o KPI) è un indice che monitora l'andamento di un processo aziendale.
I principali indicatori sono di quattro tipi : 
- indicatori generali :  misurano il volume del lavoro del processo
- indicatori di qualità :  valutano la qualità dell'output di processo, in base a determinati standard (ad esempio, rapporto con un modello di output, o soddisfazione del cliente)
-  indicatori di costo
-  indicatori di servizio, o di tempo :  misurano il tempo di risposta, a partire dall'avvio del processo fino alla sua conclusione
Solitamente i KPI vengono determinati da un analista, che esegue un'analisi dei processi, a partire quindi dall'esigenza dei vertici (analisi top-down) oppure dai fattori elementari del processo (analisi bottom-up).


### **ABC**

La Activity Based Costing (ABC) è un metodo di analisi dei costi di un'industria o impresa che fornisce dati sull'effettiva incidenza dei costi associati a ciascun prodotto e ciascun servizio venduto dall'impresa stessa, a prescindere da quale sia la sua struttura organizzativa.
Nasce negli anni '80 in diverse facoltà universitarie di economia negli USA e dal lì si estende in applicazione in America e Europa. L'Activity Based Costing si sta evolvendo via via in conseguenza dell'evolversi dell'economia e della scoperta dei limiti dell'approccio stesso. Nascono nuovi modelli di analisi, quali l'Activity Based Management

### **Balance scorecard**

La scheda di valutazione bilanciata (in inglese balanced scorecard, spesso citata con la sigla BSC) è uno strumento di supporto nella gestione strategica dell'impresa che permette di tradurre la missione e la strategia dell'impresa in un insieme coerente di misure di performance, facilitandone la misurabilità. Più nel dettaglio, la BSC è uno strumento di sorveglianza strategica ideato negli anni '90 da Norton e Kaplan, e si pone l'obiettivo di rimediare ai limiti dei modelli di monitoraggio tradizionale, così come di tradurre le strategie competitive in indicatori di performance (scorecard) assicurando l'equilibrio (balance) tra le prestazioni di breve termine, misurate attraverso parametri di natura finanziaria, e quei fattori non finanziari che dovrebbero condurre l'impresa a prestazioni competitive superiori e sostenibili nel tempo.

### **Contabilità analitica**

È parte del "sistema informativo direzionale", che rappresenta l'insieme dei processi delle tecniche e degli strumenti con cui si raccolgono, rappresentano e analizzano i dati al fine di elaborare e supportare le decisioni degli organi direzionali. Per tali decisioni è importante attribuire a ogni prodotto i relativi costi e a tal fine ci sono due metodi :  il direct costing e il full costing. Nel full costing i costi comuni possono essere ripartiti col metodo su base unica aziendale, su base multipla aziendale e con l'activity based costing.
Inoltre gli scopi della COA, in sintesi sono i seguenti : 
1. consentire la programmazione e il controllo della gestione;
2. studiare il comportamento dei costi;
3. costituire il supporto informativo necessario per le decisioni aziendali nei problemi di scelta.

# Proposti da Salvatore

### **Legal entity (LE)**

Identifica l'entità minima (azienda) che elabora i dati e fornisce il bilancio di report. Quanto verrà descritto nelle definizioni seguenti si riferisce ad "una" legal entity.
Il dato formale che identifica la LE è la Partita IVA (VAT code, CNPJ-Brasile, ecc...)
Il primo obiettivo del controllo di gestione è fornire il "risultato di c/economico della LE"

### **Gruppo o Casa madre**

E' l'insieme delle LE facenti capo ad una unica proprietà. Il concetto di gruppo entra in gioco quando si parla di consolidato aziendale. Ci si riferisce al gruppo anche con il termine "Casa madre".

### **Prodotto (ITEM)**

Identifica in modo univoco l'oggetto acquistato o prodotto (o il servizio) che verrà comprato, consumato, prodotto, venduto.
Per aziende con produzione a "commessa" identifica la commessa. Per queste realtà, quando si parla di Prodotto o ITEM si deve intendere commessa di vendita.

### **Famiglia (FAM o Item Class)**

Identifica la categoria di acquisto, di lavorazione o produttiva dei prodotti. Un ITEM appartiene ad una sola Famiglia. E' un raggruppamento di ITEM

### **Linea di prodotto (LPR)**

Identifica la categoria industriale del prodotto venduto. Esempio :  Tubi benzina, filtro vapore, damper, ecc... Per le realtà commerciali può identificare il canale di vendita.
Una LPR raggruppa più Famiglie. Una Famiglia appartiene ad una sola LPR.
Secondo obiettivo del controllo di gestione è fornire il "risultato di c/economico aziendale suddiviso per LPR"

### **Business unit (BU)**

Identifica la categoria commerciale del prodotto :  Rigids component, Fluid, Fuel, Iniezione, ecc...
Il "risultato di c/economico della BU" è ottenuto come somma di LPR.

### **Unità Produttiva (UPR)**

Identifica fisicamente uno stabilimento produttivo. Una LE può avere più UPR.
Normalmente all'interno del gruppo la codifica delle UPR è univoca. Se questo non avviene, per identificare in modo univoco una UPR occorre aggiungere la LE di appartenenza.
All'interno della UPR so possono produrre prodotti appartenenti a più LPR.
Il "risultato di c/economico della UPR" è ottenuto come somma di LPR.

### **Balance Sheet (BS)**

Schema sintetico del Conto Patrimoniale suddiviso nelle sezioni delle voci dell'attivo e del passivo. Schema che va in quadratura con l'utile netto (o perdita) di periodo.

### **Profit & Loss (PL)**

Schema sintetico del Conto economico secondo lo schema classico :  Ricavi, Costo del venduto (CV), margine industriale (MOL), costi fissi, EBTDA, ammortamenti ed oneri, EBIT, tasse, utile netto (o perdita).


