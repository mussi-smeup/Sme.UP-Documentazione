## Istruzione base utenti
Questa attività viene svolta in parallelo al test, utilizzando i dati convertiti e le funzioni realizzate.
Agli utenti vengono spiegate le attività che dovranno svolgere dopo l'implementazione (procedure operative) e l'utilizzo degli strumenti a disposizione per eseguirle.
Il corso deve prevedere l'esecuzione di esercizi simili alle attività operative che l'utente dovrà svolgere.

## Istruzione finale utenti
Questa attività è simile, nello svolgimento e nelle modalità, alla istruzione base, eccetto che in questa fase si utilizzano le funzioni completate secondo le richieste del cliente.

## Deliverables : 
Per entrambe le fasi si prevedono i seguenti output : 

- Piano istruzione
calendario dei corsi con l'elenco dei partecipanti. Da prevedere la possibilità di più sessioni dello stesso corso per evitare di sguarnire degli uffici e prevedere dei recuperi.
Il piano di istruzione viene utilizzato anche come certificazione della presenza delle persone (firma).
- Documentazione di training
si prevede la consegna ai partecipanti di documentazione cartacea a supporto del corso.
- Modulo di valutazione
alla fine del corso ogni partecipante deve compilare un modulo di valutazione, in particolare l'utente deve dichiarare se ritiene di essere in grado di utilizzare il sistema per svolgere i compiti che già svolgeva in precedenza (se non sono cambiati) e di essere in grado anche di svolgere i compiti nuovi che vengono richiesti.
- Procedure operative
fornite dal Cliente.

>N.B. :  se le procedure operative sono le stesse non esiste la necessità di fornire un aggiornamento.

- Manuale utente, che può essere richiamato direttamente dal formato video utente (vedere esempio).

![A£BASE_027](https://doc.smeup.com/immagini/A£BASE_P0I/AXBASE_027.png)
>N.B :  documenti di training, procedure operative, modulo di valutazione, manuale utente in questa fase possono ancora non essere nella versione completa e definitiva, che sarà richiesta nella fase di istruzione finale.

- Stato avanzamento attività
- Rapporti attività SME.up
- Verbale di chiusura della fase approvato dal Capo Progetto Cliente

