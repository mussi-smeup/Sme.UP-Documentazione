## Caratteristiche

Il super ammortamento è un'agevolazione introdotta con la legge di stabilità 2016 riconosciuta alle aziende che efffetuano investimenti in beni strumentali.
Si tratta di una deduzione extra contabile ovvero di una variazione in diminuzione della base imponibile su cui calcolare le imposte di cui l'azienda può beneficiare per tutto il periodo di ammortamento del bene in oggetto.

In altre parole, l'azienda ammortizzerà il bene soggetto a super ammortamento al 140 per cento mediante un aumento della quota ammortizzabile_ rispetto a quella prevista dal decreto ministeriale di riferimento.

Per comprendere meglio il vantaggio, facciamo un esempio numerico.
Alfa acquista un bene strumentale per un costo (netto IVA) pari a 1.000 euro e il relativo coefficiente di ammortamento è pari al 20% .
Tralasciando l'eventuale riduzione del primo anno, la quota di ammortamento iscritta in bilancio sarà pari ad euro 200 e, quindi, 200 sarà il costo normalmente detratto per valutare le imposte da versare. Quindi, ipotizzando un aliquota fiscale del 30%, ricavi per 1.000 e che non ci siano stati altri costi, Alfa dovrà versare 240 euro di imposte.

Con il super ammortamento, invece, Alfa potrà dedurre fiscalmente un ammortamento calcolato su un costo storico di 1.400 euro. In questo caso, quindi, l'ammortamento dedotto sarà 280 euro  (1.400 \*0,2) e le imposte da versare saranno 216 euro.
La differenza di 24 euro è il beneficio derivante dall'agevolazione.

Il super ammortamento è stato confermato al 140% anche nel 2017 mentre per gli acquisti effettuati dal 1 gennaio 2018 al 31 dicembre 2018 (o entro il 30 giugno 2019 a patto che alla data del 31/12/18 l'ordine d'acquisto risulti accettato e risulti versato un acconto pari ad almeno il 20%)l'aliquota di deduzione è scesa dal 140 al 130 per cento. Sempre a partire dal 2018 vengono esclusi dal super ammortamento gli acquisti di veicoli e altri mezzi di trasporto.
Resta invece pari al 140 per cento invece il super ammortamento riconosciuto in merito al costo di acquisizione dei beni immateriali (software) collegati agli investimenti in beni interconnessi ammessi all'iperammortamento del 250 per cento.
Il decreto crescita 2019 ha reintrodotto il concetto di superammortamento applicandolo agli acquisti effettuati a partire dal 01 aprile 2019 fino al 31 dicembre 2019 (o entro il 30 giugno 2020 a patto che alla data del 31/12/19 l'ordine d'acquisto risulti accettato e risulti versato un acconto pari ad almeno il 20%). L'aliquota è mantenuta al 130%. E' stato, inoltre introdotto un tetto massimo all'investimento pari a 2,5 milioni di euro :  l'agevolazione non spetta sulla parte eccedente.



## Limiti ed esclusioni

L'applicazione del super ammortamento è consentita quando.
-  I beni strumentali acquistati sono nuovi (quindi non usati)
-  I beni sono acquistati in proprietà o in leasing finanziario
-  Il coefficiente di ammortamento del bene è superiore al 6,5%
-  I beni sono materiali eccetto il software strumentale al funzionamento di impianti 4.0 (si veda l'iperammortamento)

Sono sempre esclusi i fabbricati e costruzioni.

## FAQ
**Il super ammortamento è applicabile anche ai beni strumentali di valore unitario inferiore a 516 euro?
Per i cespiti di valore unitario inferiore a 516 euro la deduzione è consentita in misura integrale all'interno del periodo d'imposta di acquisto.

**Cosa fare se si cede il bene dopo il super ammortamento?**
Uno dei punti chiariti nella circolare dell'Agenzia delle Entrate n. 7/E del 4 aprile 2017 riguarda l'ipotesi che il bene che ha goduto del super ammortamento venga ceduto ceduto prima della completa fruizione dell'agevolazione.  In particolare, nel caso di cessione del bene agevolato : 
 \* nell'esercizio di cessione, la maggiorazione sarà determinata secondo il criterio pro rata temporis;
 \* le quote di maggiorazione non dedotte non potranno più essere utilizzate, né dal soggetto cedente, né dal soggetto cessionario;
 \* le quote di maggiorazione dedotte non saranno oggetto di restituzione da parte del soggetto cedente poiché la normativa in esame non prevede alcun meccanismo di recapture.


## Funzioni SmeUP
 :  : INI - Calcolo Superammortamenti
 :  : CMD CALL A5UT19A
- [Superammortamento](Sorgenti/DOC/OJ/PGM/A5UT19)
 :  : FIN
