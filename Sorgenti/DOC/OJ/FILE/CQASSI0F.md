ASSISTENZA AL CLIENTE - RESI DAL CAMPO
# OBIETTIVO
Definire un sistema di controllo delle problematiche del cliente rilevate durante l'uso del
prodotto.
# GENERALITA'
Al sorgere del problema l'ente contattato ( di norma "STC" o "SVE" ) procedera' all'inserimento
della SCHEDA DI INTERVENTO nelle parti corrispondenti al codice prodotto, al codice del cliente,
ragione sociale e descrizione del problema, come descritto nella procedura.
Se a terminale si riscontra che la problematica era già sorta in precedenza, allora verrà indicato,
nel campo "SOLUZIONE PROPOSTA", il riferimento della scheda di intervento gia' esaminata e la
soluzione adottata.
# SUDDIVISIONE DELLE PROBLEMATICHE
Distinguiamo innanzitutto le due tipologie fondamentali di problemi sul prodotto : 
- Problemi Straordinari
- Problemi Ordinari
### - PROBLEMI STRAORDINARI.
Al sorgere del problema, sollevato dal cliente, il
Servizio Tecnico Commerciale "STC" e/o il Servizio
Vendite "SVE", procederanno da subito ad interrogare mediante la procedura computerizzata l'articolo interessato per : 
- avere una storia delle problematiche sorte in precedenza sullo stesso articolo
- verificare se il problema sorto è già stato riscontrato in precedenti occasioni e quale soluzione
era stata adottata per risolverlo
- verificare la storia delle modifiche progettuali e le deroghe intervenute sul prodotto.
L'ente contattato ( di norma "STC" o "SVE" ) procederà poi all'inserimento della SCHEDA DI
INTERVENTO nelle parti corrispondenti al codice prodotto, al codice del cliente, ragione sociale e
descrizione del problema.
Se a terminale si riscontra che la problematica era già sorta in precedenza, allora verrà indicato,
nel campo "SOLUZIONE PROPOSTA", il riferimento della scheda di intervento già esaminata e la
soluzione adottata.
La Direzione Tecnica "DT" provvederà alla definizione del Responsabile per la soluzione del
Problema "RPR", ed inoltre : 
- se il problema riveste carattere progettativo, ad attivare le azioni descritte nella procedura
SISTEMA MODIFICA PROGETTO
- se il problema è di minore importanza e comunque non riveste un carattere progettuale, "DT" in
accordo con "RPR" provvederà alla definizione in prima istanza della "SOLUZIONE PROPOSTA" e delle
eventuali prove che si ritengono necessarie.
Analisi Risolutiva Del Problema
"RPR" procederà all'analisi approfondita dello stesso nello spirito ed in accordo con le procedure
CONTROLLO PROGETTAZIONE.
A soluzione raggiunta, il Responsabile della soluzione del problema "RPR" dovrà consegnare l'intero
dossier alla "DT" con indicata la soluzione adottata, il tipo di intervento "Definitivo o Provvisorio" e tutta la documentazione del caso.
Evasione Del Problema
La Direzione Tecnica "DT" dopo aver acquisito tutta la documentazione necessaria procederà : 
- all'analisi della soluzione adottata ed alla sua approvazione
- alla registrazione della soluzione adottata nella procedura computerizzata "GIE" secondo quanto indicato nella procedura.
- ad impartire, se si richiedono interventi diretti sul prodotto, sia INTERNI che ESTERNI, le istruzioni agli ENTI interessati circa le operazioni da compiersi per la risoluzione del problema.
Il responsabile "RPR" procederà infine, se la soluzione è stata approvata dalla "DT", ad : 
- istruire il Servizio Tecnico Commerciale "STC" e/o il Servizio Vendite "SVE" in merito alla soluzione del problema, in modo che il cliente riceva da questi ultimi le indicazioni corrette per affrontare e risolvere la problematica sorta.
Gli ENTI interessati dalla Direzione Tecnica "DT", dovranno intervenire sul prodotto, in base alle indicazioni e alle procedure fornite da "DT".
### - PROBLEMI ORDINARI DI MANUTENZIONE.
Questo tipo di problema sarà gestito direttamente dal Servizio Tecnico Commerciale "STC" e/o dal
Servizio Vendite "SVE".
Qualora l'intervento comporti la revisione interna dei gruppi, perchè usurati, rotti, o con funzionamento anomalo, il Servizio Tecnico Commerciale "STC" si assumerà l'incarico della gestione della riparazione di questi gruppi, presso il REPARTO 3R (RIPARAZIONE RECUPERO RESI), con le modalità di seguito indicate.
Ricevimento Particolari
Le azioni da compiere sono : 
- ricevimento merci  da parte di "SRI"
- verifica delle quantita' e individuazione dei codici dei particolari da parte di "SRI" in collaborazione con "STC".
- registrazione della bolla di accompagnamento e carico a "MAGAZZINO C.TO RIPARAZIONE" con la procedura  computerizzata, da parte di "SRI" ed "SMG".
- etichettatura del materiale stampa del foglio riepilogativo del materiale in riparazione e trasporto dalla ricevitoria al "REPARTO 3R" da parte di "SMG".
Verifica Tecnica del Prodotto
Le azioni da compiere sono : 
- verifica tecnica del prodotto da parte di "SCQ", con la collaborazione di "STC"
- registrazione nella procedura computerizzata
"RIP" della richiesta di riparazione, con indicazione di massima delle operazioni da eseguire
- se la verifica del prodotto è negativa, "SCQ" procede alla fase di rottamazione dei particolari ed "SMG" procede allo scarico da magazzino per rottamazione. "STC" contatterà poi il cliente e procederà alla eventuale restituzione dei pezzi rottamati, o alla reintegrazione con pezzi nuovi in base agli accordi presi.
- se dalla verifica risulta che il prodotto è recuperabile, allora "STC" procederà alla emissione della commessa di riparazione presso "3R" con stampa del modulo "RIP" che verrà consegnato al reparto "3R".
Riparazione-Delibera del Prodotto
Le azioni da compiere sono : 
- prelievo dei particolari da sostituire dal magazzino
- intervento di riparazione del prodotto con gestione delle eventuali uscite in c.to riparazione esterno
- collaudo finale del prodotto come da specifiche tecniche
- eventuale marchiatura del particolare
- versamento a "MAGAZZINO C.TO RIPARAZIONE" dei particolari recuperati con consegna del foglio "RIP" a "STC"
- registrazione della prebolla con valorizzazione dell'intervento da inserire nella procedura "RIP".
- Spedizione del Prodotto
Le azioni da compiere sono : 
- prelievo del componente dal "MAGAZZINO C.TO
RIPARAZIONE" con scarico
- spedizione dei paricolari, con emissione della bolla (stampa dalla prebolla)
- registrazione nella procedura computerizzata
"RIP" degli estremi di spedizione da parte di "STC".
- Tabulato Riepilogativo degli Interventi Il
Servizio Tecnico Commerciale "STC" in collaborazione con il Servizio Controllo Qualità
"SCQ", provvederà ad inviare periodicamente, a
"DG", "DT", "AQ", il tabulato riepilogativo degli interventi ordinari eseguiti sul prodotto ottenibile dalla procedura computerizzata "RIP".
