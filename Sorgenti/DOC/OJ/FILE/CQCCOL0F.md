## OBIETTIVO
Assegnare per ogni articolo la metodologia di controllo delle caratteristiche, in funzione del loro grado di importanza.
Indicare per ogni fase del ciclo di controllo la tipologia dello strumento di misura da utilizzare.

## GENERALITA'
Il programma dei cicli di collaudo prevede : 

### Per il ciclo di collaudo accettazione
L'abbinamento delle caratteristiche dimensionali e/o degli attributi di un articolo al piano di campionamento ed al livello di L.Q.A. in funzione della classe funzionale e della classe di importanza della caratteristica in esame.

### Per il controllo da eseguire nella fare di lavorazione
L'abbinamento alle caratteristiche dimensionali e/o degli attributi dell'articolo per la fase di lavorazione in esame della frequenza dei controlli da eseguire in funzione della capability precedentemente eseguita sulla macchina che esegue la fase in esame.

## LEGAME CON IL CICLO DI LAVORAZIONE ASSEGNATO
ALLA COMMESSA E/O ORDINE DI PRODUZIONE
Ogni fase del ciclo di collaudo, sarà legata alla fase corrispondente del ciclo di lavoro con un legame tipo :  molti a uno.
Ad ogni fase, sarà indicato : 
- il tipo di controllo da eseguire,
- la tipologia dello strumento di controllo,
- i valori di riferimento, quali ad esempio : 
- piano di campionamento,
- il livello di qualità L.Q.A.,
- la frequenza dei controlli,
- etc.

## AZIONI
Quando il ciclo viene ripreso nelle fasi di controllo, in funzione del fornitore (abilitazione alla classe funzionale) e/o del Work-Center (Capability della macchina) sarà rispettivamente variato
in automatico il P.D.C. e/o la frequenza dei controlli da eseguire
Il programma prevede, in caso di emissione di una RM-AM (richiesta di modifica) registrata ed approvata dalla Direzione Tecnica nel FILE .......
della gestione delle modifiche tecniche di segnalare una possibile variazione delle caratteristiche a ciclo.
Nel caso di controlli per variabili, il programma deve controllare che la classe di precisione della tipologia di strumento assegnata alla fase sia compatibile con la tolleranza riportata a disegno.
### Codice del difetto abbinato
Ad ogni fase del ciclo di collaudo viene assegnato il codice del probabile difetto che potrà essere riscontrato in fase di collaudo per quella fase del ciclo, e la gravità del difetto assegnata.
Il codice del difetto è tabellato , ed assieme ad esso viene proposto l'indice di gravità che potrà essere variato durante l'inserimento della fase del ciclo a seconda della gravità effettiva che il difetto può assumere per il pezzo in controllo.
Questi valori saranno proposti automaticamente qualora in fase di collaudo accettazione alla fase del ciclo di collaudo dovessero rilevarsi dei pezzi difettosi.
