# OBIETTIVO

Collegare i documenti alle dichiarazioni d'intento attive.

# Funzione "Gestione assegnazione"

# DATI DI TESTATA

Una volta entrati in questa funzione, nel frontespizio leggeremo le seguenti voci : 

-  **Imponibile con IVA**, è la quota d'importo fattura alla quale viene applicata l'IVA normalmente, è un campo popolato nel caso in cui esistano importi superiori al plafond residuo;
-  **Senza IVA in dich**, è la quota d'importo fattura che rientra nell'esenzione mediante dichiarazione d'intento;
-  **Senza IVA non in dich**, è la quota d'importo fattura che erroneamente non è stata associata ad una dichiarazione d'intento pur presentando l'assoggettamento pertinente;
-  **Altri importi esenti**, sono altre quote d'importo della fattura che sono esenti per assoggettamenti diversi da quello dedicato alle dichiarazioni d'intento (ad es. il bollo);
-  **Totale imponibile**, è la quota che effettivamente sarà soggetta ad IVA.


# DATI DI DETTAGLIO

Sotto la sezione soprariportata viene descritta la dichiarazione con i propri dettagli : 

-  **Inizio**, è la data più recente tra la data di emissione e la data d'inizio dell'anno oggetto di dichiarazione;
-  **Fine**, è la data che determina il termine di utilizzo della dichiarazione, sia per scadenza naturale che per sospensione voluta dal dichiarante;
-  **N° Protocollo**, è il numero di protocollo utilizzato;
-  **Tipologia di dichiarazione**, viene indicato anche il tipo di dichiarazione ricevuta e quindi se si tratta di quella fino a raggiungimento di un importo o per singola operazione;
-  **Importo Limite**, è l'importo totale del plafond;
-  **Importo Utilizzo**, è la quota di plafond utilizzata;
-  **Importo Residuo**, è la quota di plafond residua.



# OPZIONI DI RIGA

Sotto queste voci saranno presenti i riferimenti dei documenti che compongono la fattura o la nota di credito e nelle righe sottostanti ci saranno le dichiarazioni d'intento attive per il cliente.


Selezionando con **S** le dichiarazioni il sistema popolerà il campo "Senza IVA in dich" con la sommatoria degli importi di quelle righe che hanno un importo inferiore al plafond residuo, inoltre in queste scriverà l'assoggettamento dedicato all'esenzione da dichiarazione. Se esistono quote imponibili, ma che presentano un errore di assegnazione o con assoggettamento d'esenzione indicato prima dell'assegnazione, viene popolato ed evidenziato in blu il campo "Errore Senza IVA in dich" e, nella colonna note della scheda di controllo, verrà scritto il motivo per il quale non è stato incluso nella quota "Senza IVA in dich".


Questa funzione è l'unica che permette di associare o dissociare le dichiarazioni d'intento d'esenzione per singola operazione.
Lo stesso trattamento viene applicato alle note di credito.

Dopo aver collegato manualmente l'assoggettamento IVA riferito alle dichiarazioni d'intento si dovrà entrare nelle note dei documenti per riportare i riferimenti delle dichiarazioni alle quali sono agganciati.

# TASTI FUNZIONE

Nella parte alta della schermata troviamo i tasti funzioni, questi si alternano a seconda che i documenti siano collegati o meno : 

F15 :  con questa funzione il sistema assegnerà in modo autonomo i documenti alla dichiarazione d'intento, questo comando non sarà attivabile nel caso in cui vorremo gestire l'assegnazione di una nota di credito o di una dichiarazione per singola operazione. Ha la stessa funzione della S quando si hanno più dichiarazioni.

F16 :  digitando questo tasto viene annullato il collegamento tra la dichiarazione d'intento e un documento.




