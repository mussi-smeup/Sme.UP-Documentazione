## Obiettivo
Si tratta di un Set'n Play che mostra le date significative per l'azienda.

## Formato guida
La voce di menù apre un formato guida di questo tipo : 

![C5BASE_005](http://doc.smeup.com/immagini/MBDOC_OGG-P_C5C570/C5BASE_005.png)
Al suo interno è necessario impostare solamente l'azienda di cui si vogliono visualizzare le date significative.

## Formato lista
Confermando il formato guida con invio viene visualizzata una schermata contenente le date significative a livello contabile per l'azienda : 

![C5BASE_008](http://doc.smeup.com/immagini/MBDOC_OGG-P_C5C570/C5BASE_008.png)
Nella prima parte è possibile visualizzare lo stato dei diversi periodi (attivi, chiusi, in sovrapposizione, non ancora aperti o eliminati fisicamente). Di seguito si trovano alcune date dinamiche che, quindi, si aggiornano automaticamente :  ad esempio troviamo la data odierna o la data di inizio e fine esercizio corrente. Sotto queste date troviamo le date impostate manualmente :  la data ultima in cui è possibile inserire registrazioni attive  e simulata, la data limite per le fonti del controllo bolle fatture. Le date di consolidamento riportano i diversi consolidamenti avvenuti a livello aziendale ovvero il consolidamento fiscale (che avviene quando viene stampato il giornale definitivo), il consolidamento gestionale (che deve essere fatto manualmente quando vengono prodotti e approvati i bilanci infrannuali), il consolidamento delle competenze fiscali e gestionali (anche questo deve essere impostato manualmente, generalmente dovrebbe coincidere con il consolidamento fiscale e gestionale poichè blocca la modifica della data di competenza di registrazioni fiscali e gestionali precedenti alla data qui impostata), il consolidamento delle diverse linee di ammortamento (avviene con la stampa definitiva del libro cespiti per ogni linea di ammortamento), il consolidamento della tesoreria (che viene effettuato tramite una funzione generale che consolida i rapporti bancari) e infine il consolidamento dell'analitica (anche questo viene impostato manualmente). Di seguito si trovano le date di stampa definitiva del giornale, quelle dei registri IVA e dell'ultima liquidazione. Verso la fine della schermata è anche possibile visualizzare un breve report delle date contenute.

Dal formato lista è possibile accedere alle impostazioni tramite tasto F17 : 

![C5BASE_032](http://doc.smeup.com/immagini/MBDOC_OGG-P_C5C570/C5BASE_032.png)
Attraverso questa schermata è possibile definire le impostazioni di visualizzazione del formato lista del Set'n Play Date e Periodi.
In particolare è possibile visualizzare impostare i seguenti parametri : 
 \* Dettagli esercizi :  consente di visualizzare  il dettaglio dei periodi  esplodendo o meno ogni esercizio nei corrispondenti mesi
 \* Date rilevanti :  consente di visualizzare o meno le date rilevanti che corrispondono a tutte le date riportate sotto il dettaglio degli esercizi
 \* Date controllate :  permette di visualizzare o meno i controlli di congruenza tra le date ricevute
 \* Prossimi eventi :  consente di visualizzare i prossimi eventi rilevanti a livello contabile per l'azienda come ad esempio la prossima stampa dei registri e della liquidazione IVA
 \* Ometti controlli irrilevanti :  consente di eliminare i controlli non rilevanti per l'azienda
 \* Registro :  consente di impostare un solo registro IVA di cui interessano le date di stampa
 \* Linea cespiti :  consente di impostare una sola linea cespiti di cui interessano le date di consolidamento.

## Formato dettaglio
E' possibile disporre di diverse opzioni per ogni riga visualizzata nel formato lista; tali opzioni sono funzione delle autorizzazioni concessa all'utente e in generale permettono di visualizzare, modificare o aggiornare la data tramite l'apertura della schermata di dettaglio : 

![C5BASE_029](http://doc.smeup.com/immagini/MBDOC_OGG-P_C5C570/C5BASE_029.png)