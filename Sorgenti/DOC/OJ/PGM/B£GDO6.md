# ELABORAZIONE FORMATI VIDEO
Questa funzione si propone di raccogliere tutte le funzioni di utilità tecniche legate al trattamento automatico di un formato video che si ottengono partendo da un sorgente.
Tali funzioni sono orientate a facilitare e automatizzare la produzione del software al fine di aumentarne la qualità e a produrre documentazione in forma automatica.
Si possono distinguere le seguenti funzioni : 
# CREAZIONE AUTOMATICA INTESTAZIONI DELLE STAMPE
Poichè la produzione del formato di impostazione di una stampa risulta onerosa, molto spesso le stampe non riportano o riportano in modo parziale le scelte impostate a video.
Inoltre ogni modifica al formato di scelta comporta una modifica di adeguamento del programma di stampa. Tale funzione genera una COPY (denominata come il formato video ma con carattere finale I) che potrà essere incorporata nel programma. Ad ogni aggiornamento sarà sufficiente rigenerare tale COPY e ricompilare il programma.
# INSERIMENTO AUTOMATICO ETICHETTE DI AIUTO
L'HELP legato al campo comporta un lungo lavoro di definizione che condiziona fortemente le modifiche successive.
Questa funzione riconosce le posizioni video assegnate ad ogni campo e crea/aggiorna i condizionamenti HELP in funzione della ubicazione e denominazione dell'HELP del dizionario.
# CREAZIONE IMMAGINE DI STAMPA
A livello di documentazione l'azienda perde la conoscenza dell'insieme delle funzioni interattive disponibili in un sistema informativo o quando la documentazione esiste difficilmente è mantenuta aggiornata. Questa funzione intende estrarre dai programmi tutte le videate che possono apparire all'utente per una applicazione. A scelta tali videate possono essere portate in un documento OFFICE e mediante le funzioni dell'OFFICE stesso essere comprese sempre aggiornate nella documentazione operativa aziendale.
Specificità creazione documenti OFFICE
1.   La memorizzazione in OFFICE/400 necessita della presenza di un documento prototipo di nome B£GDO8 nella cartella SMEDOC.
Per modificare le caratteristiche del documento prodotto basta modificare questo documento.
2.   I documenti creati nella cartella scelta vengono denominati come il nome del formato video con suffisso .FMT
