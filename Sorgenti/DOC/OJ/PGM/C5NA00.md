## Obiettivo
Attraverso questa voce di menù è possibile interrogare le registrazioni di prima nota.

## Formato guida
Al lancio della funzione viene presentata una schermata in cui è necessario selezionare la funzione, ovvero l'ordinamento e lo schema di visualizzazione dei dati, e il metodo, ovvero la modalità con cui devono essere restituite le informazioni (è possibile scegliere tra stampa e visualizzazione). Le funzioni disponibili sono :  per progressivo, per utente/data/azienda/esercizio, per data registrazione/azienda/esercizio/tipo, per azienda/esercizio/ente-conto, per ente/documento, per azienda/registro IVA, per pratica/protocollo.

![C5C010_034](http://doc.smeup.com/immagini/MBDOC_OGG-P_C5NA00/C5C010_034.png)
All'interno della schermata è anche possibile indicare il numero di registrazione che l'utente vuole interrogare e utilizzare parzializzazioni e impostazioni.

## Formato lista
Se non viene indicato uno specifico numero di registrazione e non vengono definite parzializzazioni e impostazioni il sistema restituisce l'elenco di tutte le registrazioni di prima nota  ordinate secondo la funzione indicata nella schermata di ingresso : 

![C5C010_026](http://doc.smeup.com/immagini/MBDOC_OGG-P_C5NA00/C5C010_026.png)
Attraverso le parzializzazioni è possibile definire dei filtri di visualizzazione delle registrazioni mentre le impostazioni consentono di definire quali informazioni visualizzare e quali no. Ad esempio, è possibile determinare se visualizzare o meno righe e testate, righe di analitica, scadenze, ritenute e note.

## Formato dettaglio
All'interno della lista delle registrazioni di prima nota è possibile disporre di diverse opzioni a livello di riga che consentono di modificare, copiare, cancellare, ecc. le registrazioni. Accedendo con una di queste opzioni è possibile visualizzare il dettaglio della registrazione contabile : 
