
# Obiettivo

Compilare in automatico tutti i dati da trasmettere/stampare nella Certificazione Unica a partire dai dati reperibili e stampabili nelle anagrafiche e nella contabilità Sme.Up.

I dati estratti andranno poi eventualmente modificati/integrati manualmente.

# Segnalazioni e controlli

Lanciando l'estrazione, verrà sempre prodotta una stampa in cui in fondo verrà riportate : 
-  una sintesi per fornitore :  questo permette di verificare la quadratura con le stampe/schede di interrogazione delle ritenute presenti in contabilità
-  una sintesi per codice fiscale (se più codici fornitore presentano il medesimo codice fiscale i dati vengono accorparti per il codice) :  tramite questo accorpamento verranno trasmessi i dati all'agenzia delle entrate.
-  una sintesi delle segnalazioni :  attraverso una ricerca della descrizione dell'errore qui segnalato, sarà possibile andare a ricercare le singole righe che contengono l'errore.

La sintesi per fornitore può essere confrontata con : 
-  la stampa ritenute con formato "R" = Analisi ritenuta d'acconto.
-  la scheda pagamenti ritenute

_2_NOTA BENE :  nessuna delle segnalazioni è bloccante, ad eccezione di quella che viene riportata a seguire, tutte le altre possono essere corrette direttamente sul file estratto oppure apportando delle modifiche ai dati anagrafici/contabili di smeup da cui il dato viene reperito. In questo senso, il consiglio è di lanciare l'estrazione in stampa fintanto che non si hanno più segnalazioni, correggendo i dati anagrafici/contabili e solo quando non si hanno più segnalazioni procedere con l'estrazione in effettivo.

_2_NOTA BENE 2 :  come si anticipava al punto precedente esiste solo una segnalazione bloccante che fa si che sia i dati anagrafici che i dati delle somme non vengano estratte :  è l'assenza del codice fiscale identificativo del percipiente. In questo senso una cosa importante da notare è che per i soggetti esteri il codice fiscale italiano dovrà essere inserito tramite l'apposita estensione anagrafica £24. Nel campo codice fiscale ci si aspetta sia invece indicato il codice fiscale estero. Per fare questo un controllo immediato può essere dato dalla scheda di interrogazione dell'anagrafica dei percipienti.

_2_NOTA BENE 3 :  essendo che nella sezione dei dati anagrafici del percipiente vengono riportati tutta una serie di dati anagrafici dell'azienda è opportuno che tali dati vengano corretti sull'anagrafica azienda prima che tali dati vengano estratti in definitivo altrimenti sarà necessario intervenire in modo puntuale su tutti i record estratti.

_2_NOTA BENE 4 :  in modo similare al punto precedente sui singoli moduli relativi alle somme erogate, in presenza di ritenute previdenziali vengono reperite delle informazioni relative all'ente previdenziale di riferimento. Tale informazioni (novità 2016) sono indicabili a livello di anagrafica percipiente nell'estensione £41. Per tale motivo prima di estrarre i dati è opportuno compilare tali dati nell'anagrafica percipiente.

_2_NOTA BENE 5 :  come anticipato nell'obiettivo solo alcuni dati sono gestiti dall'estrazione il resto dovrà essere gestito manualmente. I campi che non sono gestiti nell'estrazione, manutenzione ed in stampa (una volta estratti i dati) saranno riconoscibili da carattere "-" poso a conclusione della descrizione del campo. Tutti questi campi andranno eventualmente compilati a mano. Per il resto viene riportato in un capitolo a seguire il modo in cui ogni campo viene riempito dai dati Sme.UP.

# Trasmissione Parziale

Se si ha intenzione di sfruttare l'opportunità di inviare i dati separatamente per i soggetti con obbligo di trasmissione entro marzo e quelli con obbligo di trasmissione entro la scadenza del 770, si consiglia di operare filtrando in estrazione per i soli soggetti interessati alla scadenza di marzo (uno per uno) e solo per la seconda scadenza lanciare l'estrazione globale.

# Parametri di esecuzione

-  **Modalità esecuzione** :  determina se i dati verranno solo stampati o anche estratti nell'archivio di gestione.

-  **Tipo ripresa** :  determina se verranno elaborati anche i dati già scritti nel file o solo quelli che non risultano già scritti.

-  **Anno** :  indica l'anno di riferimento da cui verranno elaborati i pagamenti

-  **Filtro sezione** :  permette di elaborare solo una particolare sezione dei dati

-  **Filtro soggetto** :  permette di elaborare i dati di un singolo soggetto. NOTA BENE :  anche se viene indicato un soggetto in particolare verranno cmq elaborati tutti i soggetti  che presentano il medesimo codice fiscale del soggetto indicato.

-  **Dettaglio modulo** :  indica se si vuole estrarre un solo modulo per la combinazione soggetto/causale oppure un modulo per ogni fattura pagata.

-  **Separa Somme con Competenza Anno Precedente** :  qualora il dettaglio modulo sia per soggetto/causale, tramite questo parametro è possibile tenere separate le somme riferite a compensi dell'anno precedente. Questo al solo fine di poter inviare in forma di stampa tali compensi ai percipienti. In questo senso è importante notare : 
- \* Sono considerati compensi dell'anno precedente solo quelle fatture per le quali nei dati ritenuta, viene indicata la data competenza e tale data è dell'anno precedente
- \* Seppur tenute separate i moduli di tali certificazioni andranno comunque trasmessi con tutte le altre certificazioni pagate nello stesso anno (es. pagamento fatto nell'anno 2nnn fattura con competenza anno 2nnn-1, tale pagamento va trasmesso insieme a tutti i pagamenti effettuati nell'anno 2nnn). La possibilità di tenerla separata è solo ai fini del calcolo del reddito irpef del percipiente.
- \* Se sto trasmettendo i dati dell'anno 2nnn-1, per ottenere l'effetto dovrò estrarre anche l'anno 2nnn, al fine di poter gestire anche i pagamenti dell'anno 2nnn con fatture per le quali è stata forzata la competenza dell'anno 2nnn-1.

-  **Dettaglio stampa log** :  indica che campi stampare nella stampa log. Di default vengono stampati solo i dati valorizzati o quelli con segnalazioni, ma è anche possibile stampare lo schema completo dei campi. In questo secondo campo sarà evidente nel campo descrittivo il "-" dei campi che saranno da gestire manualmente.

-  **Forza altra azienda come sostituto** :  per casi in cui l'azienda ha terminato la sua attività, ma la sua attività è proseguita da una delle altre aziende del gruppo, è possibile tramite questo campo indicare di forzare tale azienda come sostituito di imposta. Al contempo verranno inoltre riempiti i campi relativi alle somme erogate da altri soggetti, dove verrà riportato il codice fiscale dell'azienda originale. NOTA BENE :  una volta estratti i dati saranno visibili/modificabili solo dall'ambiente con in linea l'azienda quivi indicata. NOTA BENE 2 :  in questo caso bisogna fare attenzione al campo "Tipo Ripresa" valorizzato a "V" scrivi tutti, in quanto se impostato, comporta la cancellazione anche di tutti i dati dell'azienda qui indicata come sostituto.

# Logiche di valorizzazione dei campi

Non vengono riportati a seguire tutti i campi, ma solo quelli per i quali risulta rilevante esprimere qualche dettaglio.

-  Anagrafica azienda
- \* Si risottolinea l'importanza di correggere le segnalazioni relative a questi dati in quanto alcune informazioni anagrafiche vengono poi replicate su ogni singola anagrafica percipiente.
- \* Per le mail si precisa che :  se presente viene presa la mail indicabile nell'anagrafica di base, in assenza di tale dato, viene prese la prima mail reperibile dalle estensioni dell'anagrafica.
- \* I dati del rappresentante vengono cercati fra i parametri fissi azienda (ci si aspetta che l'ente indicato sia codificato con i dati della persona fisica)
- \* **Codice attività** :  non presente sul frontespizio, ma sui dati anagrafici del percipiente (pur riferendosi all'azienda) va codificato nei parametri fissi dell'azienda.

-  Anagrafica del percipiente
- \* Si rimarca la necessità di inserire l'estensione £24 per indicare il codice fiscale italiano su percipienti con nazionalità estera. Il codice fiscale dai dati di base deve invece contenere il codice fiscale estero.
- \* **Categorie particolari** :  viene valorizzato solo se viene creata una causale prestazioni apposita che preveda tale indicazione. Questa è l'unica modalità per valorizzare il campo in fase di estrazione. Il consiglio è però di andarlo a compilare manualmente una volta estratti i dati.
- \* **Dati di domicilio anno+1** :  vengono valorizzati se in anagrafica i dati sono stati gestiti per data. In caso contrario e nel caso in effetti l'ente abbia effettivamente cambiato domicilio (dati obbligatori solo se presente almeno una causale N nelle somme) sarà necessario aggiustare manualmente i dati del domicilio dell'anno e dell'anno+1.
- \* **Dati ente previdenziale** :  seppure valorizzati solo nel dettaglio delle somme erogate tali dati vengono reperiti dall'anagrafiche del percipiente ed è quindi importante che da qui vengano compilati.

-  Somme erogate
- \* **Causale** :  la causale viene reperita nel seguente modo :  se i primi due caratteri corrispondono ad una delle tipologie reddituali da trasmettere vengono presi in considerazione i primi due caratteri, altrimenti solo il primo carattere. Se vi fossero delle variazioni da apportare è consigliabile correggerle direttamente nei dati contabili.
- \* **Di competenza dell'anno precedente** :  viene valorizzato solo richiesto nell'esecuzione e solo se in effetti è stata prevista la forzatura a livello di singola fattura. Si vedano le note riportate nella descrizione della richiesta parametri.
- \* **Anno** :  viene valorizzato solo per le causali G/H/I e solo se è stata prevista una C5P in cui è stato specificato l'anno preciso. Questo è l'unico modo per riempire tale campo in fase di estrazione. Anche se il consiglio è quello di compilare tale dato solo dopo aver estratto i dati.
- \* **Ammontare lordo corrisposto** :  viene calcolato a partire dai dati risultanti sui file delle ritenute (verificabili da stampa ed interrogazioni di contabilità).
- \* **Somme non soggette per regime convenzionale** :  è il lordo corrisposto che non entra nella base imponibile delle ritenute. Tale importo può finire qui o in "Altre somme non soggette". La parte non imponibile finisce qui se l'ente è estero e se non è stata prevista una forzatura a livello di singola C5P.
- \* **Altre somme non soggette** :  si veda la documentazione del campo precedente.
- \* **Codice** :  in presenza di altre somme non soggette, viene valorizzato fisso a "3".
- \* **Imponibile** :  è la quota imponibile soggetta a ritenuta del lordo corrisposto. Viene calcolato a partire dai dati risultanti sui file delle ritenute (verificabili da stampa ed interrogazioni di contabilità).
- \* **Ritenute a titolo d'acconto** :  è la sommatoria delle ritenute. Viene calcolato a partire dai dati risultanti sui file delle ritenute (verificabili da stampa ed interrogazioni di contabilità). NOTA BENE :  le ritenute che risultano dalla contabilità possono essere a titolo d'acconto o di imposta. A meno che non venga prevista una forzatura a livello di C5P, le ritenute vengono considerate e titolo d'acconto. Il fatto di codificare delle C5P apposite o di spostare successivamente gli importi a mano è a propria discrezione.
- \* **Ritenute a titolo d'imposta** :  si veda la documentazione del campo precedente.
- \* **Dati ente previdenziale** :  vengono reperiti dall'estensione anagrafica £41 del percipiente.
- \* **Contributi previdenziali** :  è la sommatoria delle ritenute previdenziali. Vengono calcolati a partire dai dati risultanti sui file delle ritenute (verificabili da stampa ed interrogazioni di contabilità).
- \* **Contributi dovuti** :  viene valorizzato dalla sommatoria dei campi dei contributi previdenziali
- \* **Contributi versati** :  come sopra

