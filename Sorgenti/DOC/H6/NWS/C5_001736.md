 :  : NWS Num="001736" Date="20111114" Rel="V3R2" Atr="S. Buffoli" Tem="APP" App="C5" Tit="Spesometro" Sts="20"
All'indirizzo ftp : //demo.smeup.com/ sono stati resi disponibili i savf SDST_C5009 e 10; in essi sono
contenuti i sorgenti necessari alla gestione dei dati per la comunicazione dello spesometro per le
versioni di Smeup V3R1/V3R2 (09) e V2R3 (10).

Per l'installazione vanno compilati tutti i sorgenti e vanno poi seguite le istruzioni indicate nel capitolo dedicato del modulo della contabilità dell'iva.

La scadenza è prevista per il 31/12/2011, ma si è atteso sinora a rilasciare i sorgenti per la sua gestione a causa della complessità insita nella struttura dei dati da trasmettere, presente in ognuna delle diverse versioni in cui la comunicazione è stata ad oggi proposta.

Tale complessità ha sempre spinto ad attendere una rettifica, rettifica che parzialmente è arrivata.
La versione attuale pur avendo diminuito di molto la laboriosità delle precedenti varianti non ne è
del tutto assente, soprattutto in considerazione del fatto che non sono ancora state pubblicate le istruzioni precise sulla sua compilazione.

Non è stato inoltre ancora pubblicato il programma ufficiale per la compilazione manuale dei dati che avrebbe potuto aiutare in alternativa a chiarire alcuni dubbi.

Ci sono in particolare due aspetti di un certo rilievo : 
-  Il controllo del limite (per il 2010 25.000 euro) per la trasmissibilità di ogni operazione, nel
caso di operazioni collegate da un unico contratto o un insieme di contratti o canoni o appalti che
nella loro sommatoria vanno a superare tale limite, va applicato a tale insieme.
Nella difficoltà di individuazione di tali informazioni, al momento, anche nel rispetto del "principio" che può essere più opportuno errare in eccesso piuttosto che in difetto, in smeup viene proposta la trasmissione come operazioni collegate fra loro di tutte le fatture dei soggetti
per le quali il fatturato dell'anno supera il limite. Questo anche perchè per fatture di importo inferiore la trasmissione come singola operazione comporta lo scarto della trasmissione.
-  Per la trasmissione nelle note di variazione non è ancora stato chiarito se sia possibile indicare
tutte le note di variazione nella specifica sezione o se sia necessario per le note riferite a documenti dello stesso anno inglobarle negli importi delle operazioni stesse.
E' stato per ora però verificato che trasmettendo note di variazioni nell'apposita sezione, pur riferendosi all'anno in corso non si sono avute segnalazioni di scarto dal programma ufficiale di controllo.

Si è perciò in attesa di una nuova comunicazione che possa sciogliere gli ultimi dubbi. Per tale motivo la versione delle funzioni che viene ora rilasciata non può ritenersi definitiva.

A breve verranno rilasciati anche i sorgenti per la versione V2R2.

