 :  : NWS Num="002028" Date="20141216" Rel="V4R1" Atr="D. Lazzarini" Tem="APP" App="C5" Tit="Invio Dichiarazioni di Intento" Sts="20"
L'Agenzia delle Entrate con provvedimento del 12 dicembre 2014 ha approvato il modello di dichiarazione d'intento che gli esportatori abituali dovranno utilizzare per trasmettere all'Amministrazione finanziaria la volontà di effettuare acquisti o importazioni senza applicazione
dell'IVA a partire dal 2015.

Tale provvedimento ha inoltre definito la disciplina provvisoria del passaggio alle nuove regole, introducendo un termine, l'11 febbraio 2015, entro il quale ci si dovrà adeguare alle nuove modalità
di invio telematico della dichiarazione all'Agenzia delle Entrate.
Fino a quella data, gli operatori potranno consegnare la dichiarazione d'intento direttamente al proprio cedente o prestatore secondo le vecchie modalità.

In particolare per le dichiarazioni d'intento consegnate o inviate secondo le vecchie modalità che
esplicano però effetti anche per operazioni poste in essere successivamente all'11 febbraio 2015 (dichiarazioni d'intento annuali) , vige l'obbligo, a partire dal 12 febbraio 2015, di trasmettere
le dichiarazioni in via telematica e di riscontrare (da parte del fornitore) l'avvenuta presentazione della dichiarazione all'Agenzia delle Entrate.

Si ricorda che il decreto sulle semplificazioni fiscali ha modificato la procedura di comunicazione
all'Agenzia delle Entrate, prevedendo a carico degli esportatori l'obbligo di  trasmissione delle lettere d'intento e che i fornitori non debbano più comunicare i dati in esse contenuti. I fornitori
dovranno limitarsi a riscontrare telematicamente l'avvenuta presentazione della comunicazione da parte del proprio cliente, riepilogando in dichiarazione annuale IVA le suddette operazioni.

Sono in corso di sviluppo gli aggiornamenti necessari alla nuova modalità di comunicazione.

Al link sottostante è disponibile il provvedimento dell'Agenzia delle Entrate : 
http://www.agenziaentrate.gov.it/wps/content/nsilib/nsi/home/cosadevifare/dichiarare/dichiarazioni+o
perazioni+intracomunitarie/dichiarazioni+di+intento/scheda+informativa+dichiarazioni+di+intento 