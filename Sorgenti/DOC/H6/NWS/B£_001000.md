 :  : NWS Num="001000" Date="20050606" Rel="V2R1" Atr="Sme.up" Tem="TEC" App="B£" Tit="Nuova funzione celebrazione" Sts="20"
Questa è una news un po' particolare.
Se guardate in alto, vi renderete conto che è la millesima news che esce dal laboratorio di sviluppo :  ci è parsa l'occasione per fare una piccola sosta, e guardare all'indietro il cammino percorso.
Ne è passato di tempo :  le news inizialmente erano sviluppate con Lotus Notes, con un meccanismo di replica e distribuzione alquanto elaborato; ora sono un'applicazione Web.Up totalmente Client/Server, il luogo in cui risiede questo testo è un normale archivio dell'AS400 (la gestione delle note strutturate).
La prima news (in realtà la numero 2, probabilmente la 1 è andata persa nei meccanismi di replica)
è datata 6/11/1998 e, significativamente, annunciava il nuovo comando 'UP' che in seguito è diventato familiare a molti di voi, arricchendosi di numerose funzioni.
A quella data, la parte gestionale di Sme.Up era già stata in gran parte realizzata.
Nel frattempo, durante e dopo la 'sbornia' di installazioni per l'anno 2000 e l'introduzione dell'Euro, abbiamo fatto i primi approcci con ciò che oltrepassava l'AS/400 (Web.Up, Cube.Up), ci siamo poi lanciati temerariamente nel campo amministrativo e contabile (Keep.Up e Aset.Up), per poi
entrare nel mondo delle applicazioni ad interfaccia grafica , con Looc.Up e, ultimo nato, Surf.Up.
Le News, giorno per giorno, hanno inesorabilmente registrato i miglioramenti, le estensioni, le evoluzioni, raggiungendo lo spessore di un bel romanzone (speriamo che non sia stato sempre un thriller).
Facendo poi i conti, con la fida routine £G42, si può verificare che è stata prodotta una News ogni 2,374 giorni dell'anno (comprese festività e ferie) oppure, se preferite, ogni 56 ore e 58 minuti (circa).
Approfittiamo infine di questa occasione per ringraziare tutti coloro che hanno contribuito, direttamente o indirettamente, a raggiungere questo risultato :  i Clienti, i Partners, il Personale
Tecnico, Amministrativo e Commerciale.
Mille e ancora mille.
Per la News diecimila abbiamo già qualche idea.

Il Gruppo di Sviluppo di Sme.Up
