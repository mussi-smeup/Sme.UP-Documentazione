 :  : NWS Num="001596" Date="20100718" Rel="V2R3" Atr="S. Buffoli" Tem="APP" App="C5" Tit="Trasmissione Mov. Black List" Sts="20"
In data 19/07/10 all'indirizzo ftp : //demo.smeup.com/ sono stati resi disponibili i file SDST_C5003
e STAB_C5003 che includono i sorgenti ed i dati, nonchè le istruzioni (sorgente STXT_C5003) per l'installazione dei programmi necessari alla trasmissione delle operazioni iva con paesi della
black list.
Questi programmi sono installabili su una V2R3 di Smeup, la versione per la V2R2 verrà rilasciata a breve.

Il rilascio di tali programmi è stato attuato, in funzione del fatto che il termine di scadenza della prima presentazione (31/08/10) ad oggi è rimasto tale e che le istruzioni dovrebbero essere ormai definitive. Cionostante, la poca chiarezza di alcuni passaggi di tali istruzioni nonchè l'assenza di un programma istituzionale di controllo/trasmissione (l'equivalente dell'intraweb per l'intrastat) ed infine l'imprecisione di alcune definizioni del tracciato di trasmissione, lasciano prevedere un possibile rinvio del termine e/o una rettifica delle regole di trasmissione.

A fronte di tutto ciò si notifica quindi che la versione resa disponibile potrebbe essere oggetto di modifiche una volta fugati i succitati dubbi. Se ne consiglia perciò l'installazione solo a chi abbia necessità di impostare e verificare nel più breve tempo possibile la parametrizzazione
del sistema atta all'effettuazione della procedura.

In questo senso, in questa sede, si anticipa che gli unici vincoli che si pongono consistono nell'
indicazione puntuale di quelle nazioni facenti parte dell'elenco della black list solo in funzione
di certi limiti oggettivi/soggettivi (si tratta di circa 15 nazioni rilevanti essenzialmente in funzione del settore di attività in cui si opera), nonchè all'indicazione a livello di assoggettamento iva delle tipologie di esenzione e della natura dell'operazione (cioè servizio o merce).

Per tutti i dettagli si rimanda alla documentazione operativa ed applicativa inclusa nel savf dei sorgenti.
