 :  : NWS Num="002259" Date="20170530" Rel="V5R1" Atr="S. Buffoli" Tem="APP" App="C5" Tit="Liquidazione IVA - Utilizzo righi VP8 e VP9" Sts="20"
L'Agenzia delle Entrate ha fornito alcuni chiarimenti sulla liquidazione IVA. Si rimanda al link : 

http://goo.gl/F14mcK

Alla luce di tali chiarimenti, si desume che il contribuente non è tenuto ad indicare nel rigo VP9
del mese di gennaio l'intero ammontare del credito IVA dell'anno precedente se non intende utilizzarlo nella relativa liquidazione periodica (di gennaio).

Detto credito potrà, eventualmente, essere indicato, in tutto o in parte, nel rigo VP9 dei mesi successivi, allorquando il contribuente intenderà utilizzarlo nelle liquidazioni periodiche.
Si ricorda che in questo caso il valore del rigo VP9 corrisponde alla compilazione del campo "Credito anno precedente portato in detrazione" nella stampa della liquidazione IVA smeup.

Qualora invece si proceda al caricamento dell'intero credito dell'anno precedente nel rigo VP9 e nel corso dell'anno si decida di estromettere parte di tale credito (ad esempio per compensazione
in F24) è <b>importante</b> notare che risulta necessario intervenire manualmente sui dati estratti
da Sme.Up nei righi VP8 e VP9.

Si riporta qui di seguito il testo della FAQ interessata, rapportandolo poi a Sme.UP.

<b>\* Inizio Testo della FAQ \*</b>

Come deve essere compilato il rigo VP9 (Credito anno precedente) nel caso in cui si intenda estromettere dalla contabilità IVA (ad esempio, per il suo utilizzo in compensazione tramite modello F24) una quota o l'intero ammontare del credito IVA risultante dalla dichiarazione dell'anno
precedente, non ancora utilizzato in detrazione, e già riportato nel rigo VP9 di un periodo precedente?

Per estromettere dalla contabilità IVA, in tutto o in parte, il credito dell'anno precedente occorre
esporre l'importo da estromettere nel rigo VP9, preceduto dal segno -. A maggior chiarimento, si ipotizzino i seguenti casi : 
Caso n. 1
Credito dell'anno precedente pari a 10.000 già indicato (per la prima volta) nel rigo VP9 del modulo relativo al mese di marzo
La liquidazione periodica del mese di marzo chiude con un risultato a credito pari a 8.000 Il contribuente intende estromettere l'intera quota residua del credito dell'anno precedente (8.000). In tal caso, nel rigo VP8 del modulo relativo al mese di aprile va indicato 8.000 (risultante dalla colonna 2 del rigo VP14 del modulo relativo al mese precedente) e nel rigo VP9 del
medesimo modulo va indicato - 8.000. Nei moduli relativi ai mesi successivi, nel rigo VP9, non va indicato alcun importo.
Caso n. 2
Riprendendo i dati del caso n. 1, il contribuente intende estromettere una quota del credito dell'anno precedente, pari a 3.000. In tale ipotesi, nel rigo VP8 del modulo relativo al mese di aprile va indicato 8.000 (risultante dalla colonna 2 del rigo VP14 del modulo relativo al mese precedente) e nel rigo VP9 del medesimo modulo va indicato -3.000. Nel modulo relativo al mese di maggio, nel rigo VP9, non va indicato alcun importo in quanto il credito residuo di 5.000 (al netto
della quota estromessa) ha concorso alla liquidazione del mese di aprile e quindi andrà, semmai, valorizzato il rigo VP8 del modulo relativo al mese di maggio indicando l'eventuale credito risultante dalla liquidazione del mese di aprile.

<b>\* Fine Testo della FAQ \*</b>

In Sme.Up i casi descritti vanno gestiti nel seguente modo : 
<ul>
<li>Nel caso n. 1 in aprile in VP8 e VP9 ci si ritroverà 0. Risulterà quindi necessario intervenire
manualmente indicando 8.000 nel rigo VP8 e -8.000 nel rigo VP9.</li>
<li>Nel caso n. 2 in aprile in VP8 ci si ritroverà 5.000 e in VP9 a 0. Risulterà quindi necessario
intervenire manualmente in modo che VP8 venga valorizzato a 8.000 e VP9 a -3.000.</li></ul> 
Tali interventi non possono essere al momento applicati automaticamente in quanto, una volta portato
in detrazione l'intero credito dell'anno precedente, non è più possibile scindere la quota di credito maturata nel corso dell'anno da quella proveniente dall'anno precedente.

